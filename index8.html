<!DOCTYPE html>
<html lang="en"
>
<head>
    <title>Infinite regress</title>
    <!-- Using the latest rendering mode for IE -->
    <meta http-equiv="X-UA-Compatible" content="IE=edge">
    <meta charset="utf-8">
    <meta name="viewport" content="width=device-width, initial-scale=1.0">



<link rel="canonical" href="http://miljko.org">
        <meta name="author" content="Miloš Miljković" />

    <!-- Enable latex plugin -->


    <!-- Open Graph tags -->
        <meta property="og:site_name" content="Infinite regress" />
        <meta property="og:type" content="website"/>
        <meta property="og:title" content="Infinite regress"/>
        <meta property="og:url" content="http://miljko.org"/>
        <meta property="og:description" content="Infinite regress"/>

    <meta name="twitter:card" content="summary">
        <meta name="twitter:site" content="@miljko">
        <meta name="twitter:creator" content="@miljko">
    <meta name="twitter:domain" content="http://miljko.org">

    <!-- Bootstrap -->
        <link rel="stylesheet" href="http://miljko.org/theme/css/bootstrap.aplan.min.css" type="text/css"/>
    <link href="http://miljko.org/theme/css/font-awesome.min.css" rel="stylesheet">

    <link href="http://miljko.org/theme/css/pygments/native.css" rel="stylesheet">
        <link href="http://miljko.org/theme/css/typogrify.css" rel="stylesheet">
    <link rel="stylesheet" href="http://miljko.org/theme/css/style.css" type="text/css"/>

        <link href="http://miljko.org/rss/index.xml" type="application/rss+xml" rel="alternate"
              title="Infinite regress RSS Feed"/>


    <style type="text/css">
    p {
        margin-top: 18px;
        margin-bottom: 18px;
    }
    </style>

</head>
<body>

<div class="navbar navbar-default navbar-fixed-top" role="navigation">
    <div class="container">
        <div class="navbar-header">
            <button type="button" class="navbar-toggle" data-toggle="collapse" data-target=".navbar-ex1-collapse">
                <span class="sr-only">Toggle navigation</span>
                <span class="icon-bar"></span>
                <span class="icon-bar"></span>
                <span class="icon-bar"></span>
            </button>
            <a href="http://miljko.org/" class="navbar-brand">
Infinite regress            </a>
        </div>
        <div class="collapse navbar-collapse navbar-ex1-collapse">
            <ul class="nav navbar-nav">
                        <li >
                            <a href="http://miljko.org/category/blog.html">Blog</a>
                        </li>
                        <li >
                            <a href="http://miljko.org/category/pisanije.html">Pisanije</a>
                        </li>
            </ul>
            <ul class="nav navbar-nav navbar-right">
                <li><a href="http://miljko.org/archives.html"><i class="fa fa-th-list"></i><span class="icon-label">Archives</span></a></li>
            </ul>
        </div>
        <!-- /.navbar-collapse -->
    </div>
</div> <!-- /.navbar -->

<div class="container">
    <div class="row">
        <div class="col-lg-12">

            <article>
                <h2><a href="http://miljko.org/srb/2012/08/06/10-stvari-koje-treba-znati-o-migreni/">10 stvari koje treba znati o&nbsp;migreni</a></h2>
                <div class="summary"><ul>
<li>Iako se do naziva došlo skraćenjem latinskog <em>hemicranium</em>&#8212;-<em>&#8220;pola glave&#8221;</em>, do 40% pacijenata sa migrenama ima bilateralan&nbsp;bol.</li>
<li>Kako onda znati da li je neka glavobolja migrenozna? Mora da traje 4-72 sata bez terapije; da ima bar dve od sledećih karakteristika: unilateralna, pulsatilna, otežava fizičku aktivnost<sup id="fnref:1"><a class="footnote-ref" href="#fn:1" rel="footnote">1</a></sup>, umerenog do jakog intenziteta; da bude praćena mučninom/povraćanjem i/ili foto- ili fonofobijom. Ko ima pet ili više takvih napada zvanično ima&nbsp;migrene.</li>
<li>Ako vam je to previše komplikovano, sledećih pet karakteristika glavobolje je lakše za pamćenje: pulsatilna, unilateralna, praćena mučninom/povraćanjem/foto/fonofobijom, traje 4-72 sata bez terapije, onemogućava fizičku aktivnost. Ko ima tri od ovih pet karakteristika, i nijedno drugo verovatnije objašnjenje za glavobolju, zaradio je sebi dijagnozu&nbsp;migrene.</li>
<li>Aura postoji kod oko 20% migrena i traje 4-60 minuta, a glavobolja dolazi do 60 minuta nakon početka aure i traje 4-72&nbsp;sata.</li>
<li>Osim klasičnog sevanja pred očima, čudnih mirisa i ostalih audio/vizuelnih doživljaja, aure mogu biti i bazilarne&#8212;-sa vrtolgavicom, nistagmusom, dizartrijom, ataksijom&#8212;-i hemiplegične. Obe vrste, a naročito ova druga, mogu da liče na šlog, ali su potpuno&nbsp;reverzibilne.</li>
<li>Ko god ima migrenu sa aurom, naročito hemiplegičnom, ima i povećan rizik od pravog šloga, infarkta miokarda i periferne vaskularne bolesti. Zbog tog povećanog rizika žene sa migrenama ne bi trebalo da uzimaju oralne kontraceptive. A ni da&nbsp;puše.</li>
<li>Lečenje? Obični ibuprofen i paracetamol mogu lepo da posluže za prekid napada, ako se uzmu dovoljno rano i u dovoljnoj dozi&#8212;-800 mg ibuprofena i/ili ceo gram paracetamola. Ovaj drugi je i jedina stvar koju bi trudnice smele da&nbsp;uzimaju.</li>
<li>Ako to ne uspe, ili ako je napad već uznapredovao, na redu su triptani. Kratkodelujući&#8212;-sumatriptan je klasičan primer&#8212;-su dobri za abortivnu terapiju; oni sa dužim delovanjem mogu biti povremena profilaksa kod periodičnih migrena, najčešće&nbsp;menstrualnih.</li>
<li>Samo su dve grupe lekova registrovane za pravu profilaksu&#8212;-beta blokatori (najčešće propranolol i nadolol) i topiramat. Drugi antiepileptici&#8212;-pre svega zonisamid&#8212;-nisu registrovani, ali se često koriste, kao i antidepresivi i&nbsp;spazmolitici.</li>
<li>Ako ništa od toga ne upali, poslednja linija odbrane je&#8212;-botoks. Tromesečne injekcije botoksa u 31 tačku na licu, slepoočnicama i vratu nekada mogu da pomognu kod teških refraktornih migrena. Kad već imate glavobolju, bar da izgledate&nbsp;lepo&#8230;</li>
</ul>
<div class="footnote">
<hr />
<ol>
<li id="fn:1">
<p>Ovo je nasuprot klaster glavobolja, koje teraju ljude da špartaju po sobi i lupaju glavom o zid.&#160;<a class="footnote-backref" href="#fnref:1" rev="footnote" title="Jump back to footnote 1 in the text">&#8617;</a></p>
</li>
</ol>
</div>
                    <a class="btn btn-default btn-xs" href="http://miljko.org/srb/2012/08/06/10-stvari-koje-treba-znati-o-migreni/">more ...</a>
                </div>
            </article>
            <hr/>
            <article>
                <h2><a href="http://miljko.org/srb/2012/07/31/zasto-amerikanci-toliko-trose-na-zdravstvo/">Zašto Amerikanci toliko troše na&nbsp;zdravstvo?</a></h2>
                <div class="summary"><p>Zato što nisu navikli da čekaju. Najbolji lek za uganuće zgloba je vreme. Hiperaktivnim pre-podne-trčim-uveče-dižem-tegove japijima to ne ulazi u glavu; hoće da se sve popravi <em>odmah</em>, kao da im je telo auto koji mehaničar može čas da remontuje. Ovakvi mogu biti i roditelji, od kojih neki imaju kolumnu u <span class="caps">NYT</span>:</p>
<blockquote>
<p>After years of reporting on health, I considered myself a well-informed patient, but it took my elementary-school daughter to state the obvious: She was the victim of too much medicine. Every new blood test, scan or X-ray raised new questions, which led to more lab work, scans and X-rays. I know the doctors had good intentions, but it’s a truism of modern medicine that the more you test and scan and look for problems, the more likely you are to find something wrong. My daughter’s case had spiraled out of&nbsp;control.</p>
</blockquote>
<p>(via <a href="http://well.blogs.nytimes.com/2012/07/25/too-much-medical-care/">Tara Parker-Pope: Too Much Medical Care? - NYTimes.com</a>)</p>
<p>Nisu samo pacijenti nestrpljivi. Ni doktori nemaju&nbsp;vremena:</p>
<blockquote>
<p>We in medicine no longer spend time doing the careful history and physical examination that will minimize these costs.  Our insurance system, unfortunately following Medicare&#8217;s lead, pays more for tests than for a careful examination.  A careful history and physical takes time.  But we in medicine are not &#8220;rewarded&#8221; for taking enough time with patients.  Our administrators tell us that we have to see more patients per hour.  They focus on the volume not the&nbsp;experience.</p>
</blockquote>
<p>(via <a href="http://www.medrants.com/archives/6924">High value, cost conscious care – the antithesis of too much care — db&#8217;s Medical Rants</a>)</p>
<blockquote>
<p>Patients (and physicians) too often forget that time is our friend. We become impatient when the physician cannot explain the symptom(s) immediately, so we abandon our generalist and figure that the subspecialist is a better&nbsp;choice.</p>
</blockquote>
<p>(via <a href="http://www.medrants.com/archives/6926">More thoughts on high value, cost conscious care — db&#8217;s Medical Rants</a>)</p>
<p>A subspecijalista će, kada mu pošaljete pacijenta, obaviti bar jednu od širokog dijapazona dijagnostičkih i terapijskih procedura za koje osiguranje lepo plaća<sup id="fnref:1"><a class="footnote-ref" href="#fn:1" rel="footnote">1</a></sup>. Indikacija se lako&nbsp;iznalazi.</p>
<div class="footnote">
<hr />
<ol>
<li id="fn:1">
<p>Ovo nije (isključivo) zbog para. Kao što ne biste plaćali vodoinstalatera da samo pogleda cevi i kaže da je sve u redu, tako i subspecijalisti očekuju da onaj ko im šalje pacijenta već zna da <em>nešto</em> fali, a da su oni tu da pripomognu nekom kolonoskopijom, injekcijom steroida u koleno i sl.&#160;<a class="footnote-backref" href="#fnref:1" rev="footnote" title="Jump back to footnote 1 in the text">&#8617;</a></p>
</li>
</ol>
</div>
                    <a class="btn btn-default btn-xs" href="http://miljko.org/srb/2012/07/31/zasto-amerikanci-toliko-trose-na-zdravstvo/">more ...</a>
                </div>
            </article>
            <hr/>
            <article>
                <h2><a href="http://miljko.org/srb/2012/07/24/10-stvari-koje-treba-znati-o-pneumoniji/">10 stvari koje treba znati o&nbsp;pneumoniji</a></h2>
                <div class="summary"><ul>
<li>Za dijagnozu su potrebne dve stvari: infiltrat na rentgenu grudnog koša, i bar dva od sledeća četiri simptoma: dispneja, kašalj, povišena temperatura i bol u&nbsp;grudima.</li>
<li>Jedina klinički bitna podela je na &#8220;običnu&#8221;<sup id="fnref:0"><a class="footnote-ref" href="#fn:0" rel="footnote">1</a></sup> i nozokomijalnu. Ovu drugu ima svako ko je proveo više od 48 sati u bolnici u poslednjih 90 dana, ko je u staračkom domu, ili ko redovno ide na hemoterapiju ili hemodijalizu. Sve što sledi odnosi se na običnu&#8212;-nozokomijalna je komplikovanija&nbsp;zverka.</li>
<li>Sećate se podele na tipičnu i atipičnu pneumoniju u zavisnosti od uzročnika? To nema veze sa stvarnošću. Prezentacija može biti tipična ili atipična, ali nije pokazana bilo kakva veza između uzročnika i simptoma. Štaviše, kod 50% hospitalizovanih pacijenata kulture sputuma i krvi, kao i antigeni legionele i pneumokoka u urinu su negativni, a terapija čisto empirijska; pacijentima koji nisu za bolnicu kulture se i ne&nbsp;proveravaju.</li>
<li>A sećate li se onoga: lobarna, bronhialveolarna, intersticijalna&#8230;? Ne opterećujte se time&#8212;- možda jeste važno patolozima na obdukciji, ali se ne koristi u određivanju&nbsp;terapije.</li>
<li>Šta onda odlučuje terapiju? Statistika. Ko je mlad<sup id="fnref:1"><a class="footnote-ref" href="#fn:1" rel="footnote">2</a></sup>, inače zdrav, i dođe u ordinaciju sa temperaturom, kašljem i infiltratom može da prođe samo sa nekim β-laktamom (obično Amoksiklav), makrolidom (obično azitromicin) ili doksiciklinom&nbsp;(najjeftiniji).</li>
<li>Ko je stariji, bolesniji, i dalje ima simptome posle 5-7 dana terapije ili je uzimao antibiotike iz nekog drugog razloga u poslednjih 30 dana dobija β-laktam <span class="caps">PLUS</span> makrolid, ili neki respiratorni fluorohinolon (odnosno, moksi- ili&nbsp;levofloksacin).</li>
<li>Ovima iz prethodne stavke dobro je izračunati <a href="http://www.mdcalc.com/curb-65-severity-score-community-acquired-pneumonia/" title="mdcalc.com | CURB-65 Severity Score for Community-Acquired Pneumonia"><span class="caps">CURB</span>-65</a>&#8212;-ko ima dva ili više poena trebalo bi bar na kratko da bude hospitalizovan za par dana intravenskih antibiotika i&nbsp;posmatranja.</li>
<li>Kome nije do sabiranja prostih brojeva može da pošalje u bolnicu svakog muškarca starijeg od 75 ili ženu stariju od 80, sve koji imaju temperaturu preko 40C, puls preko 125 i/ili pritisak ispod 90/60<sup id="fnref:2"><a class="footnote-ref" href="#fn:2" rel="footnote">3</a></sup> i sve sa drugim “aktivnim medicinskim stanjima”<sup id="fnref:3"><a class="footnote-ref" href="#fn:3" rel="footnote">4</a></sup></li>
<li>Ko baš voli matematiku može svom hospitalizovanom pacijentu da izračuna <a href="http://pda.ahrq.gov/clinic/psi/psicalc.asp" title="Pneumonia Severity Index Calculator"><span class="caps">PSI</span></a>, čisto da se porodica ne bi iznenadila u slučaju smrtnom ishoda. Da, čak i u bogatijim zemljama ljudi umiru od pneumonije&#8212;-15% svih hospitalizovanih pacijenata, do čak 30% ako su imunokompromitovani. Doduše, pneumonija je tu obično &#8220;poslednja&nbsp;kap&#8221;.</li>
<li>Specijalni slučajevi <em>nenozokomijalne</em> pneumonije: alkoholičari i oni sa lošim zubima (sleduje im i klindamicin za oralne anaerobe), pacijenti sa cističnom fibrozom i bronhiektazijama (obavezna hospitalizacija i anti-pseudomonalni lekovi), <span class="caps">HIV</span>/<span class="caps">AIDS</span>-om (<span class="caps">PCP</span>! Mada je i kod njih mnogo češći&nbsp;pneumokok)&#8230;</li>
</ul>
<p><em>Pokupljeno iz onlajn modula koje nas teraju da polažemo svake godine. Lakše pamtim kad&nbsp;zapisujem.</em></p>
<div class="footnote">
<hr />
<ol>
<li id="fn:0">
<p>Nagrada onome ko smisleno prevede <em>&#8220;community-acquired&#8221;</em>.&#160;<a class="footnote-backref" href="#fnref:0" rev="footnote" title="Jump back to footnote 1 in the text">&#8617;</a></p>
</li>
<li id="fn:1">
<p>Tačnije, mlađi od 65. Interna medicina je velikodušna.&#160;<a class="footnote-backref" href="#fnref:1" rev="footnote" title="Jump back to footnote 2 in the text">&#8617;</a></p>
</li>
<li id="fn:2">
<p>Nadam se da ovo i ne mora posebno da se naglašava, ali nikad se ne zna&#8230;&#160;<a class="footnote-backref" href="#fnref:2" rev="footnote" title="Jump back to footnote 3 in the text">&#8617;</a></p>
</li>
<li id="fn:3">
<p>Malignitet, imunosupresija (zbog steroida ili <span class="caps">HIV</span>-a), egzacerbacija srčane insuficijencije ili <span class="caps">HOBP</span>-a&#8230; Mislim da se i ovo podrazumeva&#160;<a class="footnote-backref" href="#fnref:3" rev="footnote" title="Jump back to footnote 4 in the text">&#8617;</a></p>
</li>
</ol>
</div>
                    <a class="btn btn-default btn-xs" href="http://miljko.org/srb/2012/07/24/10-stvari-koje-treba-znati-o-pneumoniji/">more ...</a>
                </div>
            </article>
            <hr/>
            <article>
                <h2><a href="http://miljko.org/srb/2012/07/23/sta-slusam-dok-perem-sudove/">Šta slušam dok perem&nbsp;sudove</a></h2>
                <div class="summary"><h3><a href="http://www.radiolab.org/" title="Home - Radiolab">Radiolab</a></h3>
<p>Popularna nauka, sa dva savršena voditelja. Možda ima samo pet punih emisija godišnje, uz desetak samo-za-internet kratkih komada, ali su sve za slušanje po pet, deset, petnaest puta. Svaka epizoda mi je kao političaru funkcija&#8212;-sve su mi omiljene&#8212;-ali ako moram da izdvojim, Lost <span class="amp">&amp;</span> Found spomenut u <a href="https://www.nytimes.com/2011/04/10/magazine/mag-10Radiolab-t.html?pagewanted=all" title="How 'Radiolab' Is Transforming the Airwaves - NYTimes.com">ovom članku</a> sam slušao najviše puta. Nekad zaista dok perem sudove, ali najviše zavaljen u fotelju, zatvorenih&nbsp;očiju.</p>
<h3><a href="http://www.freakonomics.com/radio/" title="Freakonomics » Radio">Freakonomics&nbsp;Radio</a></h3>
<p>Frikonomiks je za ekonomiju ono što je Radiolab za nauku, samo sa manje kvalitetnom montažom (jedan je Džed) i kraćim ali češćim epizodama. Preporuka i za&nbsp;knjigu.</p>
<h3><a href="http://youarenotsosmart.com/podcast/" title="Podcast « You Are Not So Smart">You Are Not So&nbsp;Smart</a></h3>
<p>Zavedite pod: popularna psihologija. Najmanje profesionalna i najmlađa od svih navedenih&#8212;-samo četiri epizode do sad&#8212;-ali sa <a href="https://en.wikipedia.org/wiki/Vilayanur_S._Ramachandran" title="Vilayanur S. Ramachandran - Wikipedia, the free encyclopedia">pravim gostima</a> za svaku temu. Knjiga i blog od kojeg je sve počelo su još&nbsp;bolji.</p>
<h3><a href="http://www.thenakedscientists.com/HTML/podcasts/" title="Naked Scientists Science Podcasts and Science Radio Shows">Naked&nbsp;Scientists</a></h3>
<p>Prelazimo na polu-profesionalnu kategoriju. Ako se sećate <a href="http://en.wikipedia.org/wiki/Brainiac:_Science_Abuse" title="Brainiac: Science Abuse - Wikipedia, the free encyclopedia">one britanske <span class="caps">TV</span> emisije</a> koja je počela dobro a onda devolvirala u seriju eksplozija i viceva o telesnim izlučevinama, ovo je slično, samo stručnije i sa zrelijim humorom. Imaju i seriju sub-specijalističkih emisija, o astronomiji, arheologiji, okeanima&#8230; pa koga šta&nbsp;zanima.</p>
<h3>Struka</h3>
<p>Svih pet “velikih” medicinskih časopisa ima svoje podkastove. U najgorem slučaju vam urednik sa ne baš najboljom dikcijom i znanjem medicinskih termina prepričava naslove i apstrakte (<span class="caps">JAMA</span>), malo bolji imaju profesionalne spikere koji rade to isto (<span class="caps">NEJM</span> i Anali), dok Britanci uz to imaju i po koji intervju, diskusiju, komentar (<span class="caps">BJM</span>,&nbsp;Lancet). </p>
<ul>
<li><a href="http://www.nejm.org/action/showPodcastsFeeds" title="Medical RSS Feeds and Podcasts: The New England Journal of Medicine"><span class="caps">NEJM</span> This&nbsp;Week</a></li>
<li><a href="http://itunes.apple.com/us/podcast/annals-internal-medicine-podcast/id259716343" title="Annals of Internal Medicine Podcast - iTunes - Apple">Annals of Internal&nbsp;Medicine</a></li>
<li><a href="http://podcasts.bmj.com/" title="BMJ Group podcasts"><span class="caps">BMJ</span>&nbsp;Podcast</a></li>
<li><a href="http://www.lancet.com/audio" title="TheLancet.com">The&nbsp;Lancet</a></li>
<li><a href="https://encrypted.google.com/url?sa=t&amp;rct=j&amp;q=jama%20podcast&amp;source=web&amp;cd=1&amp;ved=0CFkQFjAA&amp;url=http%3A%2F%2Fitunes.apple.com%2Fus%2Fpodcast%2Fjama-editors-audio-summary%2Fid128978076&amp;ei=BAEMUKu6NIHA8ASUuNG5Cg&amp;usg=AFQjCNGJxY90srpkrgDg8N4HPE-rEPOcYg" title="iTunes - Podcasts - JAMA Editor's Audio Summary by JAMA"><span class="caps">JAMA</span> Editor&#8217;s Audio&nbsp;Summary</a></li>
</ul>
<p>Primetno odsutan? <a href="http://www.thisamericanlife.org/" title="Home | This American Life">This American Life</a>. Previše su&nbsp;smarali.</p>
                    <a class="btn btn-default btn-xs" href="http://miljko.org/srb/2012/07/23/sta-slusam-dok-perem-sudove/">more ...</a>
                </div>
            </article>
            <hr/>
            <article>
                <h2><a href="http://miljko.org/srb/2012/07/21/broj-1-u-americi-1991-2011/">Broj 1 u Americi&nbsp;(1991-2011)</a></h2>
                <div class="summary"><p>Došao je i taj dan. <span class="caps">US</span> News and World Report<sup id="fnref:1"><a class="footnote-ref" href="#fn:1" rel="footnote">1</a></sup> je u utorak objavio <a href="http://health.usnews.com/best-hospitals" title="Top American Hospitals - US News Best Hospitals">novu listu najboljih američkih bolnica</a>. Hopkins je 21 godinu zaredom bio najbolji. Više&nbsp;ne.</p>
<p>Bostonski <span class="caps">MGH</span>, prošle godine trećeplasirani, rešio je da svoje dosta slabo odeljene za <span class="caps">ORL</span> pripoji mnogo bolje rangiranom <a href="http://www.massgeneral.org/otolaryngology/" title="The Department of Otolaryngology (ENT) - Massachusetts General Hospital, Boston, MA">Institutu za oko i uho</a>. To je bilo doboljno da sa začelja skoči na treće mesto <span class="caps">ORL</span> liste (ipak iza Hopkinsa), što ih je u ukupnon preračunu sa trećeg mesta stavilo na vrh. Iako ni u jednoj pojedinačnoj oblasti u stvari nisu pali, Hopkins je tako izgubio titulu<sup id="fnref:2"><a class="footnote-ref" href="#fn:2" rel="footnote">2</a></sup>.</p>
<p>Po onome što sam čuo od ljudi koji su tamo bili na specijalizaciji, <span class="caps">MGH</span> je klasična bela, maligna, rasistička bolnica u kojoj se specijalizanti kinje i izrabljuju, i u kojoj do pre dvadesetak godina crnci i jevreji nisu mogli da se zaposle. Doduše, ti koji su mi pričali sada rade za Hopkins&#8212;-o konkurenciji sve&nbsp;najgore.</p>
<p>Najveći gubitnik je Mejo, večiti drugi, sa reputacijom finog, kulturnog i socijalno pravednog programa<sup id="fnref:3"><a class="footnote-ref" href="#fn:3" rel="footnote">3</a></sup>, koji je pao na treće&nbsp;mesto.</p>
<p>Ovo rangiranje bolnica je samo na prvi pogled glupo i detinjasto. Većina pacijenata nema puno izbora, i na mesto lečenja je osuđena geografijom. Ali bogati šeici koji poklanjaju milijardu dolara vredne kule vrlo vode računa da kukove i kolena menjaju na pravom mestu. Sad, što je metodologija prevashodno zasnovana na reputaciji i time koliko su pacijenti zadovoljni lečenjem<sup id="fnref:4"><a class="footnote-ref" href="#fn:4" rel="footnote">4</a></sup>, to su sitnice. Bitno je da si broj&nbsp;jedan.</p>
<p>Moj matični Sinaj nije rangiran na nacionalnoj listi, ali je dobio pohvale za desetak oblasti, uključujući onkologiju. Svoju kulu moraće da isfinansiraju&nbsp;sami.</p>
<div class="footnote">
<hr />
<ol>
<li id="fn:1">
<p>Glupog li imena za novine.&#160;<a class="footnote-backref" href="#fnref:1" rev="footnote" title="Jump back to footnote 1 in the text">&#8617;</a></p>
</li>
<li id="fn:2">
<p>Što ih nije sprečilo da u utorak ujutru po hodnicima dele letke sa velikim &#8220;#1&#8221; i sićušnim &#8220;(1991-2011)&#8221; ispod toga. Mada, tog jutra su delili kolače, tako da im ne mogu zameriti.&#160;<a class="footnote-backref" href="#fnref:2" rev="footnote" title="Jump back to footnote 2 in the text">&#8617;</a></p>
</li>
<li id="fn:3">
<p>Što je, doduše, lako biti u ultra-beloj nemačko/skandinavskoj Minesoti.&#160;<a class="footnote-backref" href="#fnref:3" rev="footnote" title="Jump back to footnote 3 in the text">&#8617;</a></p>
</li>
<li id="fn:4">
<p>Iako je <a href="http://archinte.jamanetwork.com/article.aspx?articleid=1108766" title="JAMA Network | Archives of Internal Medicine | The Cost of SatisfactionA National Study of Patient Satisfaction, Health Care Utilization, Expenditures, and Mortality">pokazano</a> da zadovoljni pacijenti čija se svaka molba sluša više umiru, uz veće troškove lečenja.&#160;<a class="footnote-backref" href="#fnref:4" rev="footnote" title="Jump back to footnote 4 in the text">&#8617;</a></p>
</li>
</ol>
</div>
                    <a class="btn btn-default btn-xs" href="http://miljko.org/srb/2012/07/21/broj-1-u-americi-1991-2011/">more ...</a>
                </div>
            </article>
            <hr/>
            <article>
                <h2><a href="http://miljko.org/srb/2012/07/08/da-ponovim/">Da&nbsp;ponovim</a></h2>
                <div class="summary"><p>Vlada:</p>
<blockquote>
<p>Diplomirao sam na Medicinskom fakultetu u Novom Sadu (odsek stomatologija) i moj resume posle 7 godina koliko mi je trebalo da zavrsim faks izgleda tako jadno da kad bi postojao neki jednodnevni kurs stomatologije za decu ometenu u razvoju moja praksa bi licila upravo na to. Hajde da se ogradim odmah na pocetku i spomenem kako sam bio jedan od boljih u generaciji, cisto da bacimo pravo svetlo na ostatak ovog teksta (citaj, ima i&nbsp;gorih).</p>
<p>Svega 2 ekstrakcije i to prva tako sto mi asistent pridrzava ruku, a druga parodontopaticni zub koji se toliko klati da bi pusterom mogao da se izduva van. Keep in mind, vezbe iz oralne hirurgije traju vise od godinu&nbsp;dana.</p>
<p>Napunio 5 kanala korena, sto je bila norma. Medjutim, normu posle godinu dana nisam ispunio kao ni mnogi (imao svega 3), tako da su se narednog semestra organizovali dodatni casovi za nas nesretnike. Ta usluga naravno nije bila free (o, da). Troje ljudi na stolici, sa svega dva termina nedeljno, pritom sami vijamo pacijente, a ako vec nije dovoljno komplikovano da dodam kako nije smela (ni slucajno) da se koristi turbina. Pacijenti su provodili na stolici po 3 do 4 sata u proseku (tu onaj deo sa turbinom ima itekako veze). Dalje u rezumeu stoji i 0 (slovima nula) proteza, dve nadogradnje (lucky me) i uklanjane mekih naslaga (jedan od najkomplikovanijih zahvata u stomatologiji) i to mu dodje to, posle ovoga ostaje samo computer skills and languages, gde sam srecom jak&nbsp;.</p>
<p>Anyway, studije pamtim po tome sto sam upoznao neke sjajne ljude, sto sam puno putovao i na jednom od putovanja i upoznao devojku iz Rusije koja mi je u medjuvremenu postala zena i mi smo sada tnx God u Chicagu. Vreme protraceno na moje upoznavanje sa stomatologijom je heavy, heavy&nbsp;waste.</p>
</blockquote>
<p>(via <a href="http://miljko.wordpress.com/2011/09/19/dobrovoljni-robovi/#comment-70">Dobrovoljni robovi « Intern</a>)</p>
<p><a href="https://twitter.com/neurocuriosity" title="Twitter">@neurocuriosity</a>:</p>
<blockquote>
<p>Moja zadnja vežba (blok) iz interne je bila moja tačka ključanja jer je profesor pokušao nešto da nam diktira na šta je meni pukao film i pitao sam otvoreno celu grupu: “Ko je video akutni infarkt miokarda na prijemu?”. Kako niko nije digao ruku profesor se napravio posramljenim i potrudio da nas prebaci kolegi i ode&nbsp;kući.</p>
<p>Stojim pri tome da su Američka i Engleska medicina&nbsp;najbolje.</p>
<p>Na svu sreću imao sam prilike da <span class="caps">RADIM</span> 5 nedelja u engleskoj bolnici. Ovo nije bila fakultetska razmena gde ja stojim sa strane i “odblejim” 2h i odem kući već sam imao ista prava i obaveze kao njihovi studenti završnih godina (radno vreme 8-24h) a moja nadređena je čvrsto verovala da studenti služe za scut work i da ih ne treba štediti ni u ludilu. Naravno, ja znam engleski gotovo isto kao i srpski pa mi komunikacija nije predstavljala veći&nbsp;problem.</p>
<p>Ja sam za tih 5 nedelja (često) danonoćnog rada naučio više nego za 6 godina&nbsp;ovde.</p>
<p>Radio sam tamo sa engleskim lekarima i studentima kao i švajcarskim i nemačkim studentima (work-placement kao i ja) i odgovorno tvrdim da ni naš najbolji student ne može da priđe njihovim (nemačkim, švajcarskim i engleskim) prosečnim studentima završne godine po kliničkom znanju i umeću (predkliničko znanje nije bitno jer smo mi lekari a ne biomedicinski inženjeri) a verujem da ni većina naših specijalista kao ni profesora ne mogu prići većini njihovih specijalizanata (a možda i stažista i&nbsp;studenata).</p>
</blockquote>
<p>(via <a href="http://miljko.wordpress.com/2011/09/19/dobrovoljni-robovi/#comment-70">Dobrovoljni robovi « Intern</a>)</p>
                    <a class="btn btn-default btn-xs" href="http://miljko.org/srb/2012/07/08/da-ponovim/">more ...</a>
                </div>
            </article>
            <hr/>
            <article>
                <h2><a href="http://miljko.org/srb/2012/03/09/preventiva/">Preventiva</a></h2>
                <div class="summary"><p>Često se na klinici smejemo hirurzima koji nam rutinski šalju tridesetogodišnjake za pregled pred minimalno invazivnu operaciju. Po <span class="caps">PS</span>-u, za nekoga bez drugih većih zdravstvenih problema pregled bi se sastojao iz par pitanja (da li se zadišete kad hodate normalnom brzinom?) i nijedne laboratorijske analize ili druge dijagnostike. Na žalost, takvi pacijenti nam uvek donose spisak hirurgovih želja (hemija, krvna slika, ekg i analiza urina su minimum, a često upadne i rentgen grudnog koša). Mi prevrćemo očima, teška srca potpisujemo naloge, i smejemo se zatucanim hirurzima iza&nbsp;leđa.</p>
<p>A onda mi devojka od dvadeset i nešto godina dođe na <em>rutinsku kontrolu</em>. Poslednjih par decenija ti sistematski pregledi postali su pandan tehničkom pregledu auta. Ljudi sebe valjda zamišljaju kao automobile koji posle x godina ili y pređenih kilometara dođu kod lekara da im proveri hlađenje, zameni ulje, ako treba promeni gume ili ne daj bože pročačka nešto u motoru. Tako se na vreme otkriva rak, sprečava šlog, pronalazi srčana mana… Mi, u večitom strahu od tužbe, postavljamo gomilu besmislenih pitanja (jer je nekakvu glavobolju, gorušicu ili problem sa izlučivanjem neke od telesnih tečnosti imalo 99% ljudi starijih od 20), radimo bespotrebne analize (osnovna hemija, krvna slika, urin i lipidi su baterija od oko 20 testova), i kažemo im da dođu za godinu dve, da obnovimo gradivo. U najboljem slučaju malo ranije otkrijemo neku bolest koja bi se ionako ispoljila i naterala ih da dođu. U najgorem, traumiramo ljude i naručujemo još više testova zbog jednog abnormalnog rezultata. Znači, nismo ništa bolji od hirurga, a oni bar znaju i nešto konkretno da&nbsp;urade.</p>
<p>Klatno se polako vraća na stranu manje testova i proređenog skrininga. Mamogram se preporučuje između 50 i 60 godina, jer pre toga ima previše lažno pozitivnih rezultata koji žene samo traumiraju, sa zanemarljivim brojem spašenih godina života. Papa-Nikolau za rak grlića materice sada se <a href="//www.uspreventiveservicestaskforce.org/uspstf11/cervcancer/cervcancerrs.htm">ne radi pre 21. godine</a>, <span class="caps">PSA</span> za detekciju raka prostate [možda i ne treba proveravati][2], dovoljno je jednom uraditi skrining za osteoporozu i verovatno možete biti mirni [sledećih 15 godina][3], a kolonoskopija posle 50. godine za pronalaženje kolorektalnog karcinoma vas [pokriva na&nbsp;10][4].</p>
<div class="highlight"><pre>  [2]: //www.uspreventiveservicestaskforce.org/uspstf/uspsprca.htm
     [3]: //www.nejm.org/doi/full/10.1056/NEJMoa1107142
        [4]: //www.uspreventiveservicestaskforce.org/uspstf/uspscolo.htm
</pre></div>


<p>Ova tri skrining testa—za karcinom grlića materice, dojke i debelog creva—su jedini sa dokazanom vrednošću. Ako tome dodate jedan ultrazvuk abdomena svakom muškarcu starijem od 65 koji je ikada pušio, kao<a href="//www.uspreventiveservicestaskforce.org/uspstf/uspsaneu.htm">skrining za aneurizmu aorte</a>, i povremenu proveru glikemije i lipida kod starih, gojaznih i pušača, pokrili ste sve što se danas može proveriti. Spisak nije veliki i, osim za rak grlića materice, obuhvata isključivo one starije od 50. Sve ostalo treba tražiti samo ako su nečiji simptomi dovoljno izraženi da zbog njih moraju kod&nbsp;lekara.</p>
<p>Ovih nekoliko stvari je minimum minimuma koji bi čak i u Srbiji lako mogao da se ispuni. Naravno, isto kao što su bolja higijena i pravovremena vakcinacija učinili mnogo više za suzbijanje zaraznih bolesti od antibiotika, tako je i mnogo bolji način prevencije hroničnih nezaraznih bolesti normalna ishrana, fizička aktivnost i <a href="//www.surgeongeneral.gov/library/tobaccosmoke/factsheet.html">neizlaganje mutagenima</a>. Ali to je već postalo opšte mesto koje u zemlji prasećih pečenja i cigarete posle fudbala ne vredi ni&nbsp;spominjati.</p>
                    <a class="btn btn-default btn-xs" href="http://miljko.org/srb/2012/03/09/preventiva/">more ...</a>
                </div>
            </article>
            <hr/>
            <article>
                <h2><a href="http://miljko.org/srb/2011/09/25/pare/">Pare</a></h2>
                <div class="summary"><p>Medicinsko obrazovanje u Srbiji nije besplatno, iz bar dva razloga. Prvi, prozaičan&#8212;-pare za plate, opremu, održavanje odnekuda moraju doći. Manjim delom od samofinansirajućih studenata, uglavnom od <del>države</del>poreskih obveznika&#8212;-naših roditelja, kojima 2/3 plate ode na poreze i doprinose, i firmi koje su premale i nedovoljno povezane da, kao Mišković, porez plaćaju u&nbsp;Nikoziji.</p>
<p>Drugi, bitniji&#8212;-plaćamo ga svojim vremenom. Po broju sati provedenih na faksu i u učenju medicina u Beogradu sve više podseća na <span class="caps">ETF</span>, a po količini time dobijenog praktičnog znanja na susednu mu Višu&nbsp;poslovnu.</p>
<p>Da, neki Amerikanci plaćaju smešno velike školarine za četiri godine koledža i još četiri medicine. Za te pare, doduše, njihov prosečan student završne godine zna i može više od većine srpskih specijalizanata, a opet u staž ulazi sa većim strahom nego naši studenti. Jer zna da ga pravo učenje tek&nbsp;čeka.</p>
<p>Sad, da sam rođen u Americi sasvim sigurno ne bih upisao medicinu. Dug od 150.000$ posle diplomiranja da bih radio 80 sati nedeljno za tri puta manje godišnje pre nego što specijaliziram ipak je previše1. Ali i to je bolja situacija od one u kojoj se nađe prosečan srpski student: bar šest godina u minusu, a bez posla, bez para i sa vrlo malo upotrebljivog znanja. Tek u to ne bih ulazio, da sam onomad&nbsp;znao.</p>
<p>Da ne bude da samo pljuckam sa balkona i teram srpske medicinare na samoubistvo: počeću da pišem i o ono nešto malo korisnih i univerzalno primenljivih stvari koje sam naučio ovde. Čisto da znate šta sledeći put da kažete strini sa holesterolom&nbsp;5.</p>
<hr />
<p>1 <span class="caps">NB</span>: Pre nego što se upuste u celo ovo planinarenje, Amerikanci bar imaju ideju o tome šta ih čeka kada dobiju&nbsp;diplomu</p>
                    <a class="btn btn-default btn-xs" href="http://miljko.org/srb/2011/09/25/pare/">more ...</a>
                </div>
            </article>
            <hr/>
            <article>
                <h2><a href="http://miljko.org/srb/2011/09/19/dobrovoljni-robovi/">Dobrovoljni&nbsp;robovi</a></h2>
                <div class="summary"><p>Poslednje tri godine našeg faksa specijalno su osmišljene da obezbede srpskom zdravstvu jednu stvar: besplatnu nisko-do-srednje kvalifikovanu radnu snagu. Predavanja se jednako, možda i više, bave ezoteričnim jedan-u-sto-miliona sindromima koliko bolestima koje viđamo svaki dan. Udžbenici su u proseku stari 5-10 godina, a ono što je u njima napisano bar 10-15. Na vežbama se pridržavaju zidovi ili zlostavljaju pacijenti (jer 10 studenata na dva pacijenta u sobi od 10 kvadrata može biti samo zlostavljanje), dok asistenti i profesori upozoravaju kako u Srbiji nema posla, kako država nema para za lekare, i o čemu li smo kog đavola mislili kad smo upisivali medicinu. Na ispitu sledi iščuđavanje na to koliko se malo zna, zašto se nije išlo na predavanja i vežbe (iste one koje dobar broj asistenata nije ni držao), i&#8212;poseban udar na one sa novog programa&#8212;zar ste stvarno mislili hirurgiju da date u junu, koleginice? Ne može to posle samo godinu dana slušanja i četiri meseca&nbsp;spremanja.</p>
<p>Do pre par godina coup-de-grace bila je higijena, ispiračica mozgova. Ne znam kakva je situacija sada, ali sledeće je sigurno: ogroman broj ljudi koji su prekliniku znali dobro/odlično i koji su se na klinici u početku&#8212;možda i do samog kraja&#8212;trudili da nešto nauče, u trenutku kada im G-đa Đević svečano uruči Uverenje o diplomiranju misli kako veze sa medicinom nema, kako su poslednjih 6+ godina proveli u izmaglici u kojoj su izgubili mladost, zdravlje i samopoštovanje, i kako njihovo vreme ne vredi ništa, a oni sami još manje od&nbsp;toga.</p>
<p>Sasvim je onda normalno da je volontiranje (zašto bi vas neko plaćao kad ionako ne vredite) u Kliničkom centru ili ekvivalentnoj velikoj ka-nastavi-okrenutoj ustanovi (gde ćete konačno moći da vidite i uradite sve što niste kao student) prava premija. Kada se posle dve-tri godine bavljenja <a href="http://www.urbandictionary.com/define.php?term=Scut">scut</a>-om i produžene adolescencije ljudi opamete i počnu da traže pravi posao, nova ekipa sveže diplomiranih sluđenih Dr-eva spremna je za žrtvovanje. Ko nije rođen u Beogradu može bar da se vrati u rodni kraj, gde je volontiranje kraće a posao posle toga izvesniji. Ko je iz Beograda može samo da traži vezu&#8212;za kraće volontiranje na boljem mestu. Jedino strateški postavljena sekretarica može ljudima obezbediti nešto što se plaća, obično onima koji<a href="http://en.wikipedia.org/wiki/Dunning%E2%80%93Kruger_effect">nemaju sumnji u svoje medicinsko znanje</a>.</p>
<p>Pre par meseci objavljeno je istraživanje (koje sada, naravno, ne mogu da nađem) po kome kvalitet medicinske edukacije u američkim školama nije zavisio od broja profesora ili njihovog istraživačkog rada, niti od školarine (koja ide od 12-75.000$ po godini). Jedina razlika između uspešnih i manje uspešnih škola bio je prosečan broj pacijenata koje jedan student vidi i prati u toku školovanja. Taj broj je na beogradskom faksu&#8212;nula, pošto o praćenju pacijenata na način na koji se to radi ovde naši studenti mogu samo da sanjaju. Da bi se to izvelo, nastava bi morala da se drži u blokovima, u njoj bi morali da učestvuju svi koji su za to plaćeni, a vizite bi morale da liče na nešto. Nemoguća&nbsp;misija.</p>
<hr />
<p>Disklejmer: Student nisam od 2008. a van faksa sam skoro godinu i po. Ako se nešto u međuvremenu promenilo na bolje, super&nbsp;:)</p>
                    <a class="btn btn-default btn-xs" href="http://miljko.org/srb/2011/09/19/dobrovoljni-robovi/">more ...</a>
                </div>
            </article>
            <hr/>
            <article>
                <h2><a href="http://miljko.org/srb/2011/03/21/usmle/"><span class="caps">USMLE</span></a></h2>
                <div class="summary"><p>Diplomirao sam u junu 2008, sa ok prosekom, par radova iz histologije, nešto demonstrature i bez sasvim jasne ideje šta i kako dalje. Šest meseci kasnije, nakon <del>seks turizma</del> naučne razemene na Tajlandu, par nedelja u Libeku i skoro završenog staža, izbor sam sveo na ostanak u Srbiji i pečalbu u Nemačkoj ili Americi. Kako i zašto sam se na kraju odlučio za Ameriku i zašto mi se baš i nije ostajalo u Srbiji je duga priča, ali da, postojala je tabela sa plusevima i minusima za svaku od te tri opcije, i da, još uvek je čuvam. Prvog januara 2009. počelo je zvanično prikupljanje informacija i literature o polaganju <span class="caps">USMLE</span>-a, krajem maja izašao sam na Step 1, tri nedelje kasnije na Step 2 <span class="caps">CK</span>, a početkom jula i na <span class="caps">CS</span>. U septembru sam se prijavio na programe, decembru i januaru išao na razgovore, a pre skoro tačno godinu dana, u martu 2010, saznao gde odlazim. Dakle, oko pet i po meseci ukupnog spremanja prva dva stepa1, i još par nedelja za <span class="caps">CS</span>. Jeste, moguće&nbsp;je.</p>
<p>Kada me neko onda pita kako se &#8220;nostrifikuje diploma&#8221;2/sprema <span class="caps">USMLE</span>, na to pitanje mogu da odgovorim kao neko ko je u celu stvaru ušao jako kasno i ko se time nije bavio previše dugo. Uz tu ogradu, par&nbsp;saveta:</p>
<p>1. _Saznajte šta polažete. _Sve informacije za strance koji žele specijalizaciju u <span class="caps">SAD</span> su <a href="http://www.ecfmg.org" title="ECFMG">na sajtu <span class="caps">ECFMG</span>-a</a>. Ko nema apsolutno nikakvog pojma o celom konceptu,&nbsp;ukratko:</p>
<ul>
<li>Step 1 - preklinika, 322 pitanja sa ponuđenim odgovorima, 7 sati rada + 1&nbsp;odmora;</li>
<li>Step 2 <span class="caps">CK</span> - klinika, 352 pitanja sa ponuđenim odgovorima, 8+1&nbsp;sat;</li>
<li>Step 2 <span class="caps">CS</span> (clinical skills) - 12 &#8220;pacijenata&#8221;, 15 minuta za svakog + 10 za pisanje izveštaja, ocenjuju se uzimanje anamneze, pregled, izveštaj i (najvažnije!) smeškanje, pranje ruku i gledanje u&nbsp;oči.</li>
</ul>
<p>Cena promenljiva (na žalost, samo u jednom smeru), oko 800-900$ za prva dva, 1300-1400$ za treći. Opet, <span class="caps">ECFMG</span> je najbolji izvor za najsvežije&nbsp;informacije.</p>
<p>2. <em>Nabavite literaturu.</em> Previše ljudi spremanje za <span class="caps">USMLE</span> shvati kao šansu da nadoknade ono što su propustili sedeći u Kapriju3. Onda fiziologija krene da se sprema iz Gajtona, patologija iz Robinsa a interna iz Harisona, što je sve teško gubljenje vremena. Iako teorijski u obzir može doći sve, obim onoga što se najčešće pita je ograničen, savladiv i lako dostupan kroz jednu od milion različitih serija knjiga specijalno pisanih za pripremu juesemelija (<span class="caps">BRS</span>, Kaplan, High-Yield, <span class="caps">XYZ</span> Made Ridiculosuly Simple&#8230;). Iako sve one pokrivanju manje-više istu materiju, nešto tera ljude da čitaju bar dve-tri iz iste oblasti. Opet, gubljenje vremena. Nađite seriju koja vam po stilu najviše odgovara, i držite se&nbsp;toga.</p>
<p>Ono što je meni sasvim lepo poslužilo za Step 1: First Aid (baza), Pathology Rapid Review (aka Goljan), Kaplan Biochemistry, <span class="caps">BRS</span> Physiology, <span class="caps">BRS</span> Bihevioral Science, Microbiology Made Ridiculosly Simple, High-Yield Molecular&nbsp;Biology.</p>
<p>3. <em>Napravite strategiju</em>. Ovo je ključno: bez jasno postavljenih vremenskih rokova i plana rada, spremanje samo jednog stepa može da se otegne u godine. Meni je najviše pomoglo <a href="http://dl.dropbox.com/u/2160207/Blog/USMLE%20%26%20COMLEX%20Guide.doc" title="USMLE and COMLEX guide.doc">ovo</a>&#8212;vodič za spremanje koji sam našao na <span class="caps">SDN</span> forumu4. Literaturu sam skoro potpuno preuzeo&nbsp;odatle.</p>
<p>Podrazumeva se da imate bar neku ideju koje vam oblasti slabije idu (uz bihejvioralne nauke, koje su svima slaba tačka), i na šta treba posebno da se koncentrišete. Ako ne znate, tu su <a href="http://www.nbme.org/students/sas/sas.html" title="NBME Self-Assessment"><span class="caps">NBME</span></a> testovi, 50-60$ komad, svaki sa po 200/184 pitanja (za Step 1/<span class="caps">2CK</span>) koja su se nekad pojavljivala na pravim testovima i lepo spakovanim izveštajem po oblastima na&nbsp;kraju.</p>
<p>4.<em> Fokusirajte se</em>. Ako ste u vezi dok spremate <span class="caps">USMLE</span> a dečko/devojka se ne žali kako vas ne viđa dovoljno i kako samo o testu pričate, onda nešto nije u redu, ili sa vezom ili sa spremanjem. Ako na poslu imate previše obaveza, uzmite bolovanje. Ako suviše vremena trošite na pranje sudova i čišćenje stana, preselite se nazad kod roditelja. Ako vam <span class="caps">USMLE</span> nije prioritet, bolje je da celu stvar batalite. Ovo sve važi za one koji sa celom stvari kreću nakon diplomiranja; ako Step 1 polažete dok ste još na faksu, prioritet je, naravno, završavanje&nbsp;istog.</p>
<p>5. <em>Obnavljajte, obnavljajte, obnavljajte</em>. Računam da je ovo već blisko nekome ko je završio medicinu. Tu najviše pomaže samotestiranje. Postoji gomila zbirki sa <span class="caps">USMLE</span>-style pitanjima, ali je kraljica svih baza <a href="http://www.usmleworld.com" title="USMLE World"><span class="caps">USMLE</span> World</a>. Ne samo da potpuno simulira softver za polaganje, već su i pitanja jako slična onima (od težih) koja se vide na pravom testu. Osim toga, objašnjenje za svako pitanje je mala lekcija za&nbsp;sebe.</p>
<p>Još jedna korisna stvar, naročito za stvari koje se moraju učiti napamet, je pravljenje fleš kartica. Ta tema je i široka i duboka, pa ću samo dati nekoliko linkova: <a href="http://www.supermemo.com" title="Supermemo">Supermemo</a>, <a href="http://ankisrs.net" title="Anki">Anki (program)</a>, <a href="http://anki.ichi2.net" title="Anki">Anki (online)</a>.</p>
<p>6. <em>Znajte šta sledi</em>. <span class="caps">USMLE</span> (valjda) niko ne polaže zbog ličnog zadovoljstva i/ili mazohističkih poriva, već da bi dobio specijalizaciju u Americi. Da bi se do toga došlo, treba preskočiti još puno prepona, od birokratske noćne more zvane Medical Education Credentials Verification (iliti nostrifikacije diplome), do niza drugi skraćenica tipa <span class="caps">ERAS</span>, <span class="caps">NRMP</span> i <span class="caps">FSMB</span> koje će vam biti potrebne za prijavu na programe, rangiranje istih i eventualno polaganje Stepa 3. Opet, objašnjenje za sve je na <span class="caps">ECFMG</span>-ovom sajtu i u detalje ne treba ni ulaziti dok nemate položen bar Step 1, ali je za prikupljanje pisama preporuke i ostale dokumentacije za <span class="caps">ERAS</span> na vreme potrebna takva logistika, da je bolje spremiti se&nbsp;unapred.</p>
<hr />
<p>Kratko i površno, ali nadam se korisno. Kad budem imao vremene (a kako me je krenulo sa laganim noćnim dežurstvima, imaću ga poprilično), svaku od ovih tačaka ću u detalje. Inače, <a href="http://doccartoon.blogspot.com/2011/03/types-of-night-pages-from-nurses.html" title="A Cartoon Guide to Becoming a Doctor">evo čime se bavim poslednjih par dana</a>.</p>
<hr />
<ol>
<li>
<p>Step 1 trebalo je da polažem sredinom aprila. Zbog problema sa zakazivanjem morao sam to da pomerim za celih mesec dana i spremanje <span class="caps">CK</span> počnem pre položenog keca. Ne&nbsp;preporučujem.</p>
</li>
<li>
<p><span class="caps">USMLE</span> nije nikakva nostrifikacija (mada je za njegovo polaganje potrebno verifikovati diplomu), već neka vrsta državnog ispita. Ako neko kaže da <span class="caps">USMLE</span> sprema xy meseci/godina a još uvek taj proces meša sa nostrifikacijom, pripreme očigledno nisu&nbsp;ozbiljne.</p>
</li>
<li>
<p>Holivudu, Luju, Jarcu&#8212;ne&nbsp;deskriminišem.</p>
</li>
<li>
<p>O forumima: postoji ih gomila, i na većini vise večiti spremači porekla uglavnom azijskog. Onaj na koji sam ja išao za savete o spremanju bio je<a href="http://forums.studentdoctor.net" title="SDN Forum">StudentDoctorNetwork</a>, jedini sa većinskim američkim (pa još štreberskim)&nbsp;članstvom.</p>
</li>
</ol>
                    <a class="btn btn-default btn-xs" href="http://miljko.org/srb/2011/03/21/usmle/">more ...</a>
                </div>
            </article>
            <hr/>
            <article>
                <h2><a href="http://miljko.org/srb/2010/12/17/bleep/">B(l)eep</a></h2>
                <div class="summary"><p>Jeste li već videli <a href="http://4.bp.blogspot.com/_WF3V6MjSt3A/TEwh9cvY-MI/AAAAAAAAASs/OPVF0YFXb90/s1600/physical.jpg" title=" Evolution of the Physical Exam">ovo</a>? Ceo blog&#8212;-<a href="http://doccartoon.blogspot.com/" title="A Cartoon Guide to Becoming a Doctor">A Cartoon Guide to Becoming a Doctor</a>&#8212;-je odličan. Prelistajte malo stare stripove i obratite pažnju na svaki u kome se pojavljuju specijalizanti (intern ili resident). Ko god ih je crtao, znao je tačno šta radi&#8212;-stažistu ćete u svakoj bolnici ovde prepoznati po tome što neprestano pišti. Da svaki lekar u Americi sa sobom nosi pejdžer i ume da uradi traheotomiju uz pomoć kuhinjskog noža i hemijske olovke zna svako ko je gledao bilo koji film ili seriju o doktorima snimljenu od osamdesetih naovamo. Ovo drugo jeste preterivanje, ali pedjžeri se zaista još uvek koriste i, u stvari, nisu ni izbliza toliko naglašeni na ekranu koliko u stvarnom&nbsp;životu.</p>
<p>Za početak, ima ih svako&#8212;-od čistačice (kojoj svakih 15-20 minuta stigne novo zaduženje), do direktora bolnice. Medicinske sestre su tu privilegovane, jer umesto pejdžera imaju oko vrata obešenu Voceru, hands-free sokoćalo sa zvučnikom i mikrofonom kojim se upravlja glasom. Ruke su im, valjda, uglavnom suviše zauzete da se cimaju sa pejdžerima. Specijalisti i stariji specijalizanti imaju novije modele, sa tastaturom, tako da bar mogu da odgovore na poruku bez potezanja telefona. Nama jadnim stažistima ostaju oni najobičniji - tri reda, osamdeset karaktera, bez tastature, ca. 1980. Komunikacija isključivo&nbsp;jednosmerna.</p>
<p>Da se ne lažemo, osećaj na orijentaciji kad ti uruče mantil i pejdžer je dosta dobar. Vau, imam svoj pejdžer, kao pravi doktor. Vidi, ima isto zvono kao Hausova ekipa.&nbsp;Kul.</p>
<p>A onda dođe prvi dan na odeljenju, i polako spravica postaje da bude sve manje kul a sve više trozubac kojim te neko podbada svakih desetak minuta. Napisah već jednom da sam prvog dana na odeljenju nasledio devet pacijenata. Prva stvar koju sam morao da uradim, pre onog obilaženja svih osmoro u roku od dva sata, je ceremonijalno stavljanje svog imena u njihov elektronski karton. Čisto da bi sestre znale koga da cimaju u slučaju da se nešto desi ili im nešto&nbsp;treba.</p>
<p>Evo kako to funkcioniše: dobro obučena sestra prepozna neku promenu na pacijentu, ili im oni traže nešto što ne mogu da urade, tako da kontaktiraju stažistu. Stažista vidi koliko je stvar bitna i, ako ume sam da se snađe da odgovarajuće naloge (ili priča sa pacijentom, porodicom, kime već), a ako ne&#8212;-zove starijeg specijalizanta. Ovaj opet to filtrira do nadležnog specijaliste. Ako ni ovaj ne ume da se snađe, pacijent uglavnom završi na intenzivnoj a stažista nahebe jer nije zvao ranije. Nešto kao nervni sistem u kome su sestre periferni receptori, specijalisti viši nervni centri, a specijalizanti interneuroni (stažisti bi, ako ćemo baš da budemo precizni, u ovoj podeli rada bili dorzalni ganglioni, da ne kažem&nbsp;ganglije).</p>
<p>Evo kako je to izgledalo mog prvog dana: trećina pacijenata bili su stariji Afroamerikanci (da ne kažem crnci) slabijeg materijalnog i, zbog brojnih komorbiditeta, sumnjivog mentalnog stanja koji su sestre cimali svakih pet minuta; druga trećina su bili jako fini ljudi sa jako napornim porodicama koje su sestrama jako volele da spominju svoje drugare advokate pa su sestre, htele-ne htele, morale da im ugađaju; i na kraju zaista bolesni pacijenti koji su jednom nogom bili na intenzivnoj, a drugom u hospisu; i ja, apsolutno neiskusan i generalno gledano nedorastao situaciji*, koji pojma nemam koji pacijent spada u koju kategoriju i da te kategorije uopšte postoje, dok poruke jedna drugu sustižu. To da ni prethodna karika u lancu nije baš uvek na visini zadatka nije mi u tom trenutku ni ulazilo u&nbsp;glavu.</p>
<p>Trećeg dana na dužnosti hteo sam da zafrljačim malo pištalo kroz&nbsp;prozor.</p>
<p>Na žalost, ne sećam se prve poruke koja mi je stigla tog dana (najverovatnije je nekome sa zatvorom trebao laksativ, ili im je pritisak bio &gt;160**) ali je kasnije bilo&nbsp;bisera:</p>
<blockquote>
<p><em>Pt wants to shower, needs order</em> (negde tri ujutru, kad sam imao 30-časovno&nbsp;dežurstvo)</p>
<p><em>Srry to wake u, pt&#8217;s bp 165/100, gave hydralazine, now 130/85 </em>(pola 4 ujutru, isto dežurstvo, drugi&nbsp;pacijent)</p>
<p><em><span class="caps">FYI</span>: Patient c/o abd pain, passed gas, feels better now</em> (ovo sam, srećom, primio u toku dana; ima ljudi koje su budili ovakvim&nbsp;porukama)</p>
</blockquote>
<p>Naravno, ima i onih koje se pamte iz drugih razloga (<em>Ms. <strong><em> <span class="caps">AMS</span> during dialysis, pls come to evaluate_; _Mr. </em></strong> in <strong><em> unresponsive after <span class="caps">PEG</span> plcmnt, come now_; _Ms. </em></strong> <span class="caps">BP</span> 70/30, diaphoretic, pls come</em>), ali tu je ono što se desi posle poziva mnogo zanimljivije od same poruke. Na žalost ili na sreću, takvih je veoma&nbsp;malo.</p>
<ul>
<li>U ovome uopšte ne preterujem, ali je to potpuno očekivano i sistem je, bar u mojoj bolnici, pravljen da prvih par nedelja dopušta greške i opštu nekompetentnost stažista. Problemi nastaju ako se nesposobnost otegne na nekoliko&nbsp;meseci.</li>
</ul>
<p>** Prvo pitanje sestri ako vam ovako nešto stigne u 8 ujutru: Da li ste pacijentu dali lekove za pritisak? Ne? <span class="caps">MUPM</span>!</p>
                    <a class="btn btn-default btn-xs" href="http://miljko.org/srb/2010/12/17/bleep/">more ...</a>
                </div>
            </article>
            <hr/>
            <article>
                <h2><a href="http://miljko.org/srb/2010/11/19/26-yo-wm-w-ocd/">26 y/o <span class="caps">WM</span> w/ <span class="caps">OCD</span></a></h2>
                <div class="summary"><p>Prvi dan staža: u 7 ujutru dobijam sign-out—spisak od devet pacijenata raštrkanih po celoj bolnici koje treba da obiđem do vizite u 9. Da uopšte dođem do prvog treba mi dobrih 15 minuta, jer ne znam gde su sobe, stepeništa, liftovi (ali zahvaljujući orijentaciji koju smo imali dan pre toga znam sve o istoriji jevrejskih migracija iz centra Baltimora ka severozapadu). U 7:20 stižem nekako do šestog sprata, soba 6xx, i bacam pogled na&nbsp;sign-out:</p>
<blockquote>
<blockquote>
<p>59 y/o <span class="caps">AAF</span> w/ <span class="caps">HTN</span>, <span class="caps">HLD</span>, <span class="caps">CHF</span> <span class="caps">EF</span> 51% in 7/09, ?<span class="caps">CAD</span>, <span class="caps">DM2</span> p/w <span class="caps">PND</span>, othopnea, <span class="caps">LE</span> swelling due to <span class="caps">HTN</span> emergency, ac. diastolic <span class="caps">CHF</span> 2/2 med non-adherence, <span class="caps">AKI</span> on <span class="caps">CKD</span>, <span class="caps">CAP</span>.</p>
</blockquote>
</blockquote>
<p>Desno od toga—spisak lekova duži od moje ruke (između ostalog: Nifedipine <span class="caps">XL</span> 90mg <span class="caps">QD</span>, clonidine 0.2mg <span class="caps">PO</span> <span class="caps">BID</span>, Lasix 80mg <span class="caps">PO</span> <span class="caps">BID</span>, hydralazine 100mg <span class="caps">PO</span> <span class="caps">TID</span>, isosorbide mononitrate 120mg <span class="caps">PO</span> <span class="caps">QD</span>, labetalol 800mg <span class="caps">PO</span> <span class="caps">BID</span>, metolazone 5mg <span class="caps">PO</span> <span class="caps">BID</span>, hydralazine 10mg <span class="caps">IV</span> q6h <span class="caps">PRN</span>, labetalol 10mg <span class="caps">IV</span> q5mins <span class="caps">PRN</span>—sve to samo za pritisak i srčanu insuficijenciju; statine, antibiotike, antidijabetike i antiemetike da ne&nbsp;nabrajam).</p>
<p>Na stranu kompleksnost bolesti i finese antihipertenzivne terapije u crnaca sa bubrežnom insuficijencijom—o tome ću brinuti sledećih par nedelja—nego, šta kog đavola sve one troslovne skraćenice znače (hint: do pre par godina <span class="caps">AKI</span> on <span class="caps">CKD</span> bi se pisalo A on <span class="caps">CRF</span>)?</p>
<p>Nisam tog dana do vizite uspeo da vidim ni pola od svojih devet pacijenata, ali niko to od mene nije ni očekivao (reče mi stariji specijalizant tek nakon najstresnija dva sata u mom životu). Dovoljno je bilo što sam preživeo. Do kraja te nedelje čak sam mogao i da nađem svaku sobu bez polučasovnog traganja, a brzo posle toga pohvatao sam sve one, i još desetinu drugih skraćenica. Pre par nedelja, pred kraj rotacije na koronarnoj jedinici, upisao sam bez puno razmišljanja u sign-out jedan od prijema za taj&nbsp;dan:</p>
<blockquote>
<blockquote>
<p>76 y/o <span class="caps">MO</span> <span class="caps">WF</span> w/ <span class="caps">HTN</span>, <span class="caps">CHF</span> <span class="caps">EF</span> 10% s/p <span class="caps">STEMI</span> 7/2010, <span class="caps">CAD</span> s/p <span class="caps">BMS</span> to <span class="caps">LAD</span> &#8216;08, 2xBMS to LCx 7/2010, severe pulm. <span class="caps">HTN</span> w/ baseline <span class="caps">SOB</span>, <span class="caps">DM2</span>, <span class="caps">OA</span>, gout, now s/p <span class="caps">AICD</span>&nbsp;10/25/10.</p>
</blockquote>
</blockquote>
<p>Cela ova priča za jedan link: pre par nedelja pročitao članak o tome kako je medicinska dokumentacija (d)evoluirala od epskih eseja prevashodno namenjenih edukaciji do sadašnje noćne more svih stažista i medicinskih sestara (pošto je mi uglavnom popunjavamo) koja treba da pokrije bolnicu u slučaju tužbe i olakša posao službi za naplatu kada treba da se obračuna koliko osiguranje/pacijenti duguju za boravak. Naslov je <em>The evolving medical record</em>, pristup se kao plaća, ali je pdf <a href="http://dl.dropbox.com/u/2160207/Blog/Siegler%20-%202010%20-%20The%20evolving%20medical%20record.pdf" title="The evolving medical record">ovde</a>.</p>
                    <a class="btn btn-default btn-xs" href="http://miljko.org/srb/2010/11/19/26-yo-wm-w-ocd/">more ...</a>
                </div>
            </article>
            <hr/>
            <article>
                <h2><a href="http://miljko.org/srb/2010/10/21/sati/">Sati</a></h2>
                <div class="summary"><p>Engleska reč za specijalizaciju je “residency”&#8212;-prebivalište. Kada je krajem <span class="caps">XIX</span> veka Dr. Vilijam Halsted, hirurg, izumitelj radikalne mastektomije i hirurške rukavice, i prvo kokainski pa onda morfijumski zavisnik, započeo prvi residency program u Americi (u Džons Hopkinsu, naravno) specijalizanti bi u bolnici provodili i po četiri-pet dana bez prekida, pa je taj naziv i te kako imao smisla.  Rezonovanje za takvo neljudsko radno vreme bilo je da će na taj način doktori-u-pokušaju bolje upoznati prirodni tok bolesti, i da neće propustiti nijedan bitan događaj u boravku svojih pacijenata. Osim toga, većinu svog radnog veka Dr. Halsted je proveo u kokainsko/morfijumskoj omaglici, pa su mu koncepti umora i iscrpljenosti bili prilično strani. Rukovodstvo bolnice brzo je primenilo ovaj sistem na sve novootvorene programe, i tako dobilo neiscrpan izvor jeftine radne&nbsp;snage.</p>
<p>Nekoliko decenija kasnije, pod pritiskom sindikata, ipak je došlo do ograničenja radnog vremena&#8212;-na 100 sati nedeljno, sa smenom koja ne sme preći 36 sati i sa obaveznih 12 sati odmora između smene. Za one bez digitrona: to je u proseku nešto više od 14 sati dnevno. Pre desetak godina, ovaj put pod pritiskom javnosti (sindikati su u međuvremenu propali), brojke su smanjene na 80 sati nedeljno sa smenama od po 30 sati. Ovih 80 sati je, u stvari, prosek između četiri uzastopne nedelje: ništa vas ne sprečava da dve nedelje radite 100 sati, a sledeće dve samo 60. Poređenja radi: radno vreme svih zaposlenih u Evropi, pa i lekara, je 40 sati nedeljno. Sve preko toga dodatno se&nbsp;plaća.</p>
<p>Poduža priča za kratku poentu: ako vam se iz mog prethodnog pisanija činilo da se žalim na radno vreme i količinu posla, niste u pravu. Ma koliko se puno radilo, dve činjenice ostaju: moj program jako, možda i previše, vodi računa da se sati apsolutno poštuju (u “pravom” Hopkinsu, sa druge strane, ponose se time da njihovi stažisti redovno prebacuju normu) i, što je još bitnije, to je ipak rad koji ima smisla. Ko je stažirao u nekom od naših domova zdravlja verovatno će me razumeti kada kažem da bih rado menjao svaki sat koji sam proveo ispisujući recepte i popunjavajući glupave zeleno/crvene formulare za bolovanje za dodatne dane rada na odeljenju&nbsp;ovde.</p>
<p>Mali problem: sledeća generacija specijalizanata imaće skraćeno radno vreme. Po novim pravilima, nedeljni limit je opet 80 sati, ali su smene skraćene na maksimalnih 16 sati za stažiste i 28 sati za starije specijalizante, koji će morati mnogo više da nadziru mlađe. U prevodu: manje radne snage za bolnice, koje sada imaju nešto više od mesec dana da se potpuno reorganizuju. Osim toga, manje sati znači manje iskustva za nas, a češće smene i više ljudi koji se naizmenično brinu o pacijentima daju više prostora za greške&#8212;-svako je siguran da je onaj drugi proverio rezultat nekog testa ili promenio dozu nekog leka. Delimično rešenje za to su duži i detaljniji “signout-ovi”, formalne razmene informacija između dve smene, što opet mora da uđe u onih 16 sati i oduzima vreme pravoj&nbsp;medicini.</p>
<p>Nisu baš crveno/zeleni formulari, ali, na žalost, nije ni previše daleko od&nbsp;toga.</p>
<p>A da se ne uplašite previše za moje zdravlje posle ovoliko priče o 80-satnoj nedelji, evo koliko sam radio od 24.9. do&nbsp;23.10.</p>
<ul>
<li>Ukupno sati:&nbsp;279,25</li>
<li>Prosečno sati dnevno:&nbsp;9,63</li>
<li>Prosečno sati nedeljno:&nbsp;67,41</li>
<li>Prosečno sati za 28 dana:&nbsp;269,62</li>
</ul>
<p>Bilo je tu par 24-časovnih smena i 8-9 sati između dve smene, ali u proseku&#8212;-ništa strašno. One četiri nedelje u Hopkinsu, doduše, bolje da ne&nbsp;spominjem.</p>
                    <a class="btn btn-default btn-xs" href="http://miljko.org/srb/2010/10/21/sati/">more ...</a>
                </div>
            </article>
            <hr/>
            <article>
                <h2><a href="http://miljko.org/srb/2010/10/17/ziv-sam/">Živ&nbsp;sam&#8230;</a></h2>
                <div class="summary"><p>&#8230; i zdrav. Poslednjih par dana čak i naspavan. Ako se neko vreme nisam
javljao, to je zato što sam bio zauzet. &#8220;Zauzet&#8221; znači: jurio po tada meni
potpuno nepoznatoj bolnici u potrazi za &#8220;svojim&#8221; pacijentima (prva dva dana
staža; nije bilo prijatno ni meni ni njima); ostajao do 23h zbog 4 prijema
u roku od 15 minuta (jedan od njih bila je mlađa ženska osoba sa septičkim šokom
i pritiskom 60/40, drugi je bio polusvesni crnac od oko 250kg sa obstruktivnom
slip apneom i arterijskim pCO2&gt;70) da bih na poslu ponovo bio sledećeg dana
u 6:00; propisao dovoljno narkotika da samo čekam dan kada će mi neko iz <span class="caps">DEA</span>
pokucati na vrata (onkološkim pacijentima, doduše, ali 650 tableta oksikodona na
jedan recept ne može a da ne deluje sumnjivo); u jednom nezaboravnom dežurstvu
na Hopkinsu u 1:30 ujutru primao čoveka sa rakom pankreasa, sepsom i <span class="caps">DIK</span>-om
(trombociti 7, hematokrit 18), u 3:00 zvao neurohirge i radio-onkologe da bi
hitno pregledali ženu sa novodijagnostikovanim moždanim metastazama, a od 5 do
pola 7 izvlačio pacijentkinju sa već poznatim metastazama na mozgu iz statuse
epileptikusa (neuspešno; završila je na infuziji fenitoina i, kada sam je video
par dana posle toga, poslednji put, još uvek bez svesti) i na svoje veliko
iznenađenje bio dovoljno budan i orijentisan da sve to (i još 4 dosadnija
pacijenta) predstavim na jutarnjoj viziti; morao mnogobrojnoj (n=9) porodici
sredovečne crnkinje sa nekontrolisanom hipertenzijom (220/180 na prijemu)
i potpunom bubrežnom insuficijencijom više sati da objašnjavam zašto se
šlogirala tokom hemodijalize (na koju sam je, na neki način, i ja nagovorio)
i zašto će do kraja života morati da se hrani preko gastrostome (do viših
moždanih funkcija kao što je govor nismo ni stigli); a u pauzama između svega
toga pojeo nebrojene količine bagels-a sa krem sirom i popio litre kafe (u
poslednje vreme: bez kofeina) koji se besplatno služe u doktorskoj&nbsp;kafeteriji.</p>
<p>Jednom rečju, da, zadovoljan&nbsp;sam.</p>
<p>Naravno, tu je papirologija, diktiranje otpusnih listi, ganjanje sa sestrama oko
toga da li su i kada uzele krv za jutarnje analize, sedenje na nekada
neverovatno dosadnim (ali nekada baš dobrim) obaveznim podnevnim predavanjima
dok se na odeljenjima posao polako gomila a pejdžer samo pišti (pejdžer, ta
sprava za mučenje stažista, specijalizanata i doktora na dežurstvu, zaslužuje
ceo esej). Neke kolege su bolje od drugih, neki pacijenti teži za saradnju od
ostalih, nekih dana mogao bih u bolnici da ostanem i 48h a nekada bežim pre
četiri. So it&nbsp;goes.</p>
<p>A vi, kako&nbsp;ste?</p>
                    <a class="btn btn-default btn-xs" href="http://miljko.org/srb/2010/10/17/ziv-sam/">more ...</a>
                </div>
            </article>
            <hr/>

        <ul class="pagination">
                <li class="prev"><a href="http://miljko.org/index7.html">&laquo;</a>
                </li>
                    <li class=""><a
                            href="http://miljko.org/index.html">1</a></li>
                    <li class=""><a
                            href="http://miljko.org/index2.html">2</a></li>
                    <li class=""><a
                            href="http://miljko.org/index3.html">3</a></li>
                    <li class=""><a
                            href="http://miljko.org/index4.html">4</a></li>
                    <li class=""><a
                            href="http://miljko.org/index5.html">5</a></li>
                    <li class=""><a
                            href="http://miljko.org/index6.html">6</a></li>
                    <li class=""><a
                            href="http://miljko.org/index7.html">7</a></li>
                    <li class="active"><a
                            href="http://miljko.org/index8.html">8</a></li>
                <li class="next disabled"><a href="#">&raquo;</a></li>
        </ul>
        </div>
    </div>
</div>
<footer>
   <div class="container">
      <hr>
       <div class="row">
        <div class="col-xs-12" id="aboutme">
<p>
    <strong>About Miloš Miljković</strong><br/>
    <p>A medical oncology fellow at the <a href="http://cancer.gov">National Cancer Institute</a> in Bethesda, Maryland.<p><a href="https://twitter.com/miljko">@miljko</a> on Twitter, <a href="https://facebook.com/miljko">Miljko</a> on Facebook.
</p>        </div>
       </div>
      <hr>
      <div class="row">
         <div class="col-xs-10">&copy; 2015 Miloš Miljković
            &middot; Powered by <a href="http://docs.getpelican.com/" target="_blank">Pelican</a>,
            <a href="http://getbootstrap.com" target="_blank">Bootstrap</a>         </div>
         <div class="col-xs-2"><p class="pull-right"><i class="fa fa-arrow-up"></i> <a href="#">Top</a></p></div>
      </div>
   </div>
</footer>
<script src="http://miljko.org/theme/js/jquery.min.js"></script>

<!-- Include all compiled plugins (below), or include individual files as needed -->
<script src="http://miljko.org/theme/js/bootstrap.min.js"></script>

<!-- Enable responsive features in IE8 with Respond.js (https://github.com/scottjehl/Respond) -->
<script src="http://miljko.org/theme/js/respond.min.js"></script>

    <!-- Google Analytics -->
    <script type="text/javascript">

        var _gaq = _gaq || [];
        _gaq.push(['_setAccount', 'UA-55436022-1']);
        _gaq.push(['_trackPageview']);

        (function () {
            var ga = document.createElement('script');
            ga.type = 'text/javascript';
            ga.async = true;
            ga.src = ('https:' == document.location.protocol ? 'https://ssl' : 'http://www') + '.google-analytics.com/ga.js';
            var s = document.getElementsByTagName('script')[0];
            s.parentNode.insertBefore(ga, s);
        })();
    </script>
    <!-- End Google Analytics Code -->
</body>
</html>