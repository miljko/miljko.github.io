<!DOCTYPE html>
<html lang="en"
>
<head>
    <title>Pisanije - Infinite regress</title>
    <!-- Using the latest rendering mode for IE -->
    <meta http-equiv="X-UA-Compatible" content="IE=edge">
    <meta charset="utf-8">
    <meta name="viewport" content="width=device-width, initial-scale=1.0">




    <meta name="author" content="Miloš Miljković" />
    <meta name="keywords" content="Pisanije" />

    <!-- Enable latex plugin -->


    <!-- Open Graph tags -->
        <meta property="og:site_name" content="Infinite regress" />
        <meta property="og:type" content="website"/>
        <meta property="og:title" content="Infinite regress"/>
        <meta property="og:url" content="http://miljko.org"/>
        <meta property="og:description" content="Infinite regress"/>

    <meta name="twitter:card" content="summary">
        <meta name="twitter:site" content="@miljko">
        <meta name="twitter:creator" content="@miljko">
    <meta name="twitter:domain" content="http://miljko.org">

    <!-- Bootstrap -->
        <link rel="stylesheet" href="http://miljko.org/theme/css/bootstrap.aplan.min.css" type="text/css"/>
    <link href="http://miljko.org/theme/css/font-awesome.min.css" rel="stylesheet">

    <link href="http://miljko.org/theme/css/pygments/native.css" rel="stylesheet">
        <link href="http://miljko.org/theme/css/typogrify.css" rel="stylesheet">
    <link rel="stylesheet" href="http://miljko.org/theme/css/style.css" type="text/css"/>

        <link href="http://miljko.org/rss/index.xml" type="application/rss+xml" rel="alternate"
              title="Infinite regress RSS Feed"/>


    <style type="text/css">
    p {
        margin-top: 18px;
        margin-bottom: 18px;
    }
    </style>

</head>
<body>

<div class="navbar navbar-default navbar-fixed-top" role="navigation">
    <div class="container">
        <div class="navbar-header">
            <button type="button" class="navbar-toggle" data-toggle="collapse" data-target=".navbar-ex1-collapse">
                <span class="sr-only">Toggle navigation</span>
                <span class="icon-bar"></span>
                <span class="icon-bar"></span>
                <span class="icon-bar"></span>
            </button>
            <a href="http://miljko.org/" class="navbar-brand">
Infinite regress            </a>
        </div>
        <div class="collapse navbar-collapse navbar-ex1-collapse">
            <ul class="nav navbar-nav">
                        <li >
                            <a href="http://miljko.org/category/blog.html">Blog</a>
                        </li>
                        <li class="active">
                            <a href="http://miljko.org/category/pisanije.html">Pisanije</a>
                        </li>
            </ul>
            <ul class="nav navbar-nav navbar-right">
                <li><a href="http://miljko.org/archives.html"><i class="fa fa-th-list"></i><span class="icon-label">Archives</span></a></li>
            </ul>
        </div>
        <!-- /.navbar-collapse -->
    </div>
</div> <!-- /.navbar -->

<div class="container">
    <div class="row">
        <div class="col-lg-12">

            <article>
                <h2><a href="http://miljko.org/srb/2015/07/22/nih-lecenje/">Lečenje u <span class="caps">NIH</span>-u</a></h2>
                <div class="summary"><p>Jedna od mnogih stvari po kojima se <span class="caps">NIH</span> razlikuje od ostalih
zdravstvenih ustanova je da pacijenti ne plaćaju ništa. Zdravstveno
osiguranje nije potrebno, lekovi—od kojih mnogi koštaju $1.000 po
dozi—se samo pokupe u apoteci, a ako živite daleko od Betezde <em>platiće
vam</em> (domaći) let, voz, gorivo. Do pre 10-15 godina plaćali su i hotele,
sada je tu samo dnevnica od&nbsp;$50.</p>
<p>I meni najzanimljivije—ne leče samo državljane. Štaviše, na nekim
protokolima ima više legalnih i ilegalnih imigranata iz Centralne i
Južne Amerike nego Amerikanaca. Ko god se pojavi na pragu instituta i
ispunjava uslove za upis na studiju može da računa na američke poreske
obveznike. A niko neće oterati nekoga ko je veoma bolestan ali ne
ispunjava uslove, naročito ako standardnu terapiju ne može primiti kod&nbsp;kuće.</p>
<p>Zato svaki put kada čujem da se u Srbiji skuplja desetine i stotine
hiljada evra da bi se neko poslao na lečenje u Italiju, Rusiju,
ili Nemačku, pomislim na stvari koje se rade ovde i da li bi one
pomogle. Ima ih previše za nabrajanje, tako da je najbolje otići na
<a href="http://clinicaltrials.gov/">clinicaltrials.gov</a>—sajt koji ima podatke
o svim aktivnim studijama koje finansira <span class="caps">NIH</span>—i pogledati da li postoji
nešto što se <em>izvodi</em> (ne samo finansira) ovde. Ono što sam video u
poslednjih godinu dana, bez nekog&nbsp;reda:</p>
<ul>
<li>aplastična&nbsp;anemija</li>
<li>srpasta&nbsp;anemija</li>
<li>B-ćelijski&nbsp;limfom</li>
<li>primarni <span class="caps">CNS</span>&nbsp;limfom</li>
<li>transplantacija koštane srži/stem ćelija za mijelodisplastični sindrom, akutne
  leukemije,&nbsp;limfome</li>
<li>Kapoši&nbsp;sarkom</li>
<li>hairy cell&nbsp;leukemija</li>
<li>hronična limfocitna&nbsp;leukemija</li>
<li>primarni efuzioni&nbsp;limfom</li>
<li>limfogranulocitoza</li>
<li><span class="caps">LGL</span>&nbsp;leukemija</li>
<li>metastatski ili neresektabilni rak&nbsp;pankreasa</li>
<li>hepatocelularni&nbsp;karcinom</li>
<li>holangiokarcinom</li>
<li>metastatski rak debelog&nbsp;creva</li>
<li>metastatski rak&nbsp;jajnika</li>
<li>trostruko-negativni metastatski rak&nbsp;dojke</li>
<li>metastatski rak grlića&nbsp;materice</li>
<li>rak&nbsp;bešike</li>
<li>rak prostate rezistentan na hormonsku&nbsp;terapiju</li>
<li>metastatski rak&nbsp;pluća</li>
<li>mezoteliom pleure i/ili&nbsp;peritoneuma</li>
<li>timom</li>
<li>adrenokortikalni&nbsp;karcinom</li>
<li>metastatski&nbsp;melanom</li>
</ul>
<p>Ovo ne uključuje pedijatrijska oboljenja, kojih ima još toliko. I ne uključuje
bolesti koje sam video van Instituta, pošto vam u drugim akademskim centrima
u Americi računi stižu iako ste na&nbsp;studiji.</p>
<p>U većini slučajeva se nekome iz Srbije sa metastatskim rakom ne bi
isplatilo da prelazi okean kako bi primio eksperimentalnu terapiju čija se
efikasnost još istražuje. Ali, treba se raspitati—mogu da zamislim situaciju
u kojoj bi itekako&nbsp;vredelo.</p>
                    <a class="btn btn-default btn-xs" href="http://miljko.org/srb/2015/07/22/nih-lecenje/">more ...</a>
                </div>
            </article>
            <hr/>
            <article>
                <h2><a href="http://miljko.org/srb/2015/05/19/zbogom-nemanjino/">Zbogom,&nbsp;Nemanjino</a></h2>
                <div class="summary"><p>Prošle godine u ovo vreme sam, i ne primetivši, prešao značajan životni
<em>miljokaz</em>—moje dalje usavršavanje neće zavisiti od dobre volje srpske&nbsp;birokratije.</p>
<p>Stranci koji žele specijalizaciju u Americi a nemaju zelenu kartu mogu
birati između dve vrste lanaca—<span class="caps">H1B</span> i J1 vize. Ova prva je radna viza,
skuplja, i većina akademskih programa je ne sponzoriše. J1 je poznata
studentima iz Srbije koji dolaze u <span class="caps">SAD</span> preko <em>work and travel</em> programa.
Postoji posebna verzija J1 vize za lekare, koja je zasnovana na sledećim&nbsp;pretpostavkama:</p>
<ul>
<li>u zemlji iz koje dolazite postoji potreba za lekarima određene specijalizacije,&nbsp;ali</li>
<li>ne postoje kapaciteti za školovanje tih specijalista, tako&nbsp;da</li>
<li>strana zemlja šalje lekara u Ameriku,&nbsp;ali</li>
<li>pod uslovom da se nakon završetka specijalizacije vrati u svoju zemlju na bar dve&nbsp;godine.</li>
</ul>
<p>Ako neko želi da ostane u Americi nakon završetka specijalizacije, to
može&nbsp;uraditi:</p>
<ul>
<li>nakon što provede bar dve godine u matičnoj zemlji,&nbsp;ili</li>
<li>tako što radi dve do pet godina u delu <span class="caps">SAD</span> sa manjkom lekara te&nbsp;specijalnosti.</li>
</ul>
<p>Prve četiri stavke su vrhunsko licimerje sa američke strane, jer su
baš njima potrebni lekari generalno, a naročito specijalizanti. Broj
medicinskih fakulteta je decenijama bio ograničem zbog straha lekarskog
lobija da će hiperprodukcijom doći do pojeftinjenja radne snage
(khm<em>Srbija</em>khm). Iz moje perspektive—hvala&nbsp;im.</p>
<p>Na žalost, to znači da od države morate dobiti potvrdu da je sve
gore navedeno tačno. Za Srbiju, ovo je čist kabuki. Ako i postoji
potreba za nekom specijalnošću, nema se para za plaćanje svršenog
specijaliste—naročito ako vam veći deo posla obavljaju volonteri. A
svakako vam niko ne može reći kakva će biti situacija nakon četiri-pet
godina (da li se u Srbiji bilo šta može planirati na tako dugi&nbsp;rok?)</p>
<p>Procedura je haotična. Najbolje se može uporediti sa umrtvljivanjem
zubnog živca pri kojem vam zubar ne kaže koliko će zuba stradati. I ne
koristi anesteziju. A zubarska stolica je istovremeno i električna, sa
satom koji&nbsp;otkucava.</p>
<p>Karakterišu je četiri&nbsp;momenta:</p>
<ul>
<li>službenici i službenice koji ne znaju o čemu se&nbsp;radi;</li>
<li>osoba do koje dođete nakon tridesetog telefonskog poziva zna šta vam treba, ali ne sme
  to da napiše jer ne može da vam garantuje posao (iako nigde u potvrdi ne treba da
  stoji bilo šta o garantovanom zaposlenju); kada božanskom intervencijom ipak
  sastavi&nbsp;potvrdu,</li>
<li>osoba koja treba da je <em>potpiše</em> ne može to da uradi jer je na odmoru,
  službenom putu, operacionoj sali, ili lebdi iznad Sahare u balonu, izgubljena i
  bez&nbsp;kompasa;</li>
<li>vaš budući poslodavac, koji vam svake nedelje šalje podsetnik da ističe vreme
  za dobijanje&nbsp;vize.</li>
</ul>
<p>Nakon uljudnih molbi, svakodnevnih telefonskih poziva, preklinjanja na kolenima,
i pretnjama zaštitnikom za ljudska prava i—ključni momenat—medijima, izaćićete
iz zgrade u Nemanjinoj isceđeni kao krpa, ali sa dovoljno snage da otrčitite do
Fedeksa kako biste to parče papira poslali kome treba u 26 milisekunde do&nbsp;dvanaest.</p>
<p>Nije tako svakome i svaki put, ali se desilo dovoljno puta meni i ljudima koje
znam da je malo verovatno da je u pitanju nečija loša&nbsp;sreća.</p>
<p>Tema za razmišljanje: zašto Ministarstvo zdravlja ne bi pojednostavilo
i ubrzalo proceduru, ali i počelo da naplaćuje taksu od ljudi koji su
se (uglavnom) besplatno školovali, a sada idu negde gde će u bliskoj
budućnosti imati za srpske uslove više nego pristojna primanja? Indija,
najveći svetski izvoznik lekara, pre izdavanje potvrde traži od budućih
specijalizanata koji su završili državnu školu da potpišu obavezu da će,
ukoliko se ne vrate kući nakon specijalizacije, platiti oko $5.000 u&nbsp;rupijima.</p>
<p>Naravno, lako mi je to da predložim kada mi potvrda više ne treba. Ali mi
je neverovatno da je srpskoj birokratiji lakše da izvodi gore opisane
burleske nego da radi svoj posao i pošteno zaradi pare; i da se država
Srbija bez ikakve nadoknade odriče intelektualnog kapitala u koji je
prethodno uložila&nbsp;finansijski.</p>
                    <a class="btn btn-default btn-xs" href="http://miljko.org/srb/2015/05/19/zbogom-nemanjino/">more ...</a>
                </div>
            </article>
            <hr/>
            <article>
                <h2><a href="http://miljko.org/srb/2015/04/28/vanredno-stanje/">Vanredno&nbsp;stanje</a></h2>
                <div class="summary"><p>Moj frizer, Amerikanac grčkog porekla, je nakon očeve smrti proveo mesec
dana u Atini da bi prodao stan—neplanirano, pošto nije znao da je Grčka
zatvorena u avgustu. Para imao nije, pa je vreme provodio gledajući
grčku televiziju (&#8220;6 glava preko celog ekrana, viču jedna na drugu&#8221;) i
razgovarajući sa ujakom i njegovim prijateljima, uglavnom o prljavim,
pokvarenim, lenjim&nbsp;Albancima.</p>
<p>Utisak: ljudi su svuda isti. Svako ima svoje crnce i Meksikance, i svoj
<span class="caps">FOX</span>&nbsp;News.</p>
<p>Juče su grupe siromašne omladine sa viškom vremena i manjkom
ciljeva—možda a možda i ne podstaknute vrhom baltimorske sive i crne
ekonomije—lomile, palile, i krale po svom gradu. Policija je bacala
suzavac, omladina je bacala cigle. <a href="http://www.baltimoresun.com/news/maryland/baltimore-city/bs-md-ci-freddie-gray-viewing-20150426-story.html">Razlog za demonstracije</a>
brzo su zaboravili i demonstranti, i policija, <a href="http://mic.com/articles/116524/outrage-over-baltimore-riots-completely-misses-the-point">a pre svih
novinari</a>.</p>
<p>Da nisam na odmoru, bio bih iznerviran jer je deo grada kojim svakog
jutra idem na posao bio u haosu. Kao što je 23-ojka koja me je vozila od
Karaburme do Instituta za histologiju stajala dok su palili ambasade u
Kneza&nbsp;Miloša.</p>
<p>Ljudi su svuda isti, osim kad&nbsp;nisu.</p>
<p>Naša zalutala omladina voli da pali, lomi, i pljačka centar grada.
Baltimorska uništava sopstveni, već propali komšiluk. Naša se nominalno
bori za Kosovo (ili, izgleda, za istrebljenje suparničkog tima),
baltimorska protiv policijske brutalnosti. Situacija u Baltimoru je
jasna: narko preduzetnici sa jedne strane, policija sa druge, siromašni
crnci kao pijuni u sredini. Ko se drži po strani popije zalutali metak, suzavac,
lom vratnog pršljena. U Srbiji se teže razaznaje ko koga napada,
podržava, podstiče, i brani. Ne znam šta je bolje, i ne znam za&nbsp;koga.</p>
<p>Pretpostaviću da ste kao svaki dobar akademski građanin odgledali <a href="http://en.wikipedia.org/wiki/The_Wire">The
Wire</a>. Dejvid Sajmon je <a href="http://davidsimon.com/">na svom blogu</a> već ranije pisao
kako je čudo što do bacanja cigli nije došlo ranije, i u većoj meri.
Neki su u komentarima to protumačili kao podrška jučerašnjim protestima.
U <a href="http://davidsimon.com/baltimore/">svom poslednjem tekstu</a> je zamolio ljude da prestanu sa
paljenjem, i da se vrate kući. Neki drugi su u tome videli bogatog belca
koji crncima naređuje da&nbsp;ćute.</p>
<p>Sviđa mi se kako Sajmon razmišlja, a i napravio je odličnu seriju,
pa ću reći da je u pravu čim ga napadaju obe strane. To nije neki
argument, ali i pored skoro pet godina provedenih u Baltimoru, bolji
nemam—razmišljao sam o drugim stvarima. Ako vas interesuju rasne borbe
i rat protiv droge u Americi, a imate par sati, pročitajte Sajmonove
stare članke i <a href="https://www.youtube.com/watch?v=xWY79JCfhjw">odgledajte ovo</a>. Ja vam neću uzimati više&nbsp;vremena.</p>
                    <a class="btn btn-default btn-xs" href="http://miljko.org/srb/2015/04/28/vanredno-stanje/">more ...</a>
                </div>
            </article>
            <hr/>
            <article>
                <h2><a href="http://miljko.org/eng/2015/02/26/opasnosti-vrebaju/">Opasnosti&nbsp;vrebaju</a></h2>
                <div class="summary"><p>Pacijent u ordinaciji ima pedesetak godina, izgleda mlađe. Oćelaveo od terapije, mada bih po konstituciji, odeći, i stavu—dva metra i mišićav, tri krsta i brojanica, vojnički i za dva decibila preglasan—pretpostavio da nikada nije imao bujne&nbsp;lokne.</p>
                    <a class="btn btn-default btn-xs" href="http://miljko.org/eng/2015/02/26/opasnosti-vrebaju/">more ...</a>
                </div>
            </article>
            <hr/>
            <article>
                <h2><a href="http://miljko.org/srb/2014/10/05/peti-oktobar-2014/">Peti oktobar,&nbsp;2014</a></h2>
                <div class="summary"><p><a href="http://miljko.org/srb/2013/10/05/peti-oktobar-2013/">Ovo još uvek važi</a>, uz par
nebitnih izmena i&nbsp;dopuna.</p>
<p><a href="http://www.rasakarapandza.com/random/?p=151">Ovo je još uvek najbolji tekst o petom oktobru koji ćete&nbsp;pročitati.</a></p>
<p>Iz daljine, ne čini mi se da je pravac kojim Srbija ide—ako ga ima—dobar. Isto
mislim i o Americi, ali ona je tanker koji se približava  ledenom bregu. Srbija
je izbušeni splav koji se već&nbsp;prevrnuo.</p>
                    <a class="btn btn-default btn-xs" href="http://miljko.org/srb/2014/10/05/peti-oktobar-2014/">more ...</a>
                </div>
            </article>
            <hr/>
            <article>
                <h2><a href="http://miljko.org/srb/2014/10/03/posle-usmle-a-pozivi/">Posle <span class="caps">USMLE</span>-a:&nbsp;pozivi</a></h2>
                <div class="summary"><p>Programi su pre nešto više od dve nedelje počeli da skidaju prijave sa <span class="caps">ERAS</span>-a.
Ako vas je neko već pozvao, čestitam! Ako nije<sup id="fnref:prijava"><a class="footnote-ref" href="#fn:prijava" rel="footnote">1</a></sup>, još nije vreme za
brigu—većina programa pozivnice šalje u talasima, svake dve-tri nedelje, sve do
kraja oktobra-sredine&nbsp;novembra.</p>
<p>Ako vam ni do tada ne stigne ništa, evo šta sigurno ne treba raditi—spemovati
jadne direktore i njihove koordinatore generičkim molbama za intervju.
U najboljem slučaju će ignorisati vaš mejl, u najgorem će vas skinuti sa spiska
potencijalnih kandidata jer ne umete da pratite molbu sa sajta da ih ne
kontaktirate za takve&nbsp;stvari.</p>
<p>Šta onda? Dve stvari: ako znate nekoga ko može garantovati za
vas, zamolite ih da proslede vaše podatke koordinatoru ili direktoru koje
poznaju<sup id="fnref:upozorenje"><a class="footnote-ref" href="#fn:upozorenje" rel="footnote">2</a></sup>; i ako ste
već u Americi, pošaljite mejl okolnim programima da ste dostupni u kratkom roku,
za slučaj da neki kandidat otkaže razgovor dan-dva pre. Za tako nešto je dobro biti
u mestima sa visokom koncentracijom programa koji primaju strance (čitaj: Istočna obala, Čikago).
Naravno, prijavite se na te programa preko <span class="caps">ERAS</span>-a <em>pre</em> slanja&nbsp;mejla.</p>
<p>Ako ste završili sve stepove ali još niste dobili <span class="caps">ECFMG</span> sertifikat,
slobodno se prijavite—programi to obično gledaju tek kad dođe vreme za
rangiranje. Ako već morate da se prijavite bez svih stepova, Step 2 <span class="caps">CK</span>
je najmanje bitan. <span class="caps">CS</span> je i dalje najlakši za prolaz, ali je njegovo
padanje najveća crvena zastava koju nečija aplikacija može imati, tako da se
stranci bez položenog <span class="caps">CS</span>-a obično ne&nbsp;pozivaju.</p>
<p>Sledeća bitna stavka su pisma preporuke. Nema svrhe plaćati prijavu za
program koji na sajtu traži četiri pisma, a vi to četvrto još čekate.
Srećom, većina je <span class="caps">OK</span> i sa tri, dok se poslednje može dodati naknadno.
<span class="caps">MSPE</span> (&#8220;dekanovo pismo&#8221;) i transkript su neophodni, ali za strane
kandidate nebitni pošto sistemi ocenjivanja nisu uporedivi. Na žalost,
to je još jedna stavka za koju morati čekati na šalterima, hodnicima
fakulteta,&nbsp;itd.</p>
<p>Srećno!</p>
<div class="footnote">
<hr />
<ol>
<li id="fn:prijava">
<p>Ili ako još niste poslali prijavu, u kom slučaju, šta kog
đavola čekate‽&#160;<a class="footnote-backref" href="#fnref:prijava" rev="footnote" title="Jump back to footnote 1 in the text">&#8617;</a></p>
</li>
<li id="fn:upozorenje">
<p>Upozorenje: morate biti sigurni da su u
dobrim odnosima. Postoje ljudi čija bi preporuka bila garancija za brisanje sa
liste.&#160;<a class="footnote-backref" href="#fnref:upozorenje" rev="footnote" title="Jump back to footnote 2 in the text">&#8617;</a></p>
</li>
</ol>
</div>
                    <a class="btn btn-default btn-xs" href="http://miljko.org/srb/2014/10/03/posle-usmle-a-pozivi/">more ...</a>
                </div>
            </article>
            <hr/>
            <article>
                <h2><a href="http://miljko.org/srb/2014/08/18/moj-prvi-dan-na-poslu/">Moj prvi dan na&nbsp;poslu</a></h2>
                <div class="summary"><p>Između spremanja Stepova i iscrpljujućih unutrašnjih monologa o smislu
<span class="caps">USMLE</span>-a, univerzuma, i svega ostalog, različite tehnike vizualizacije konačnog
ishoda mogu vam pomoći da savladavate unutrašnji otpor prema&nbsp;uspehu.</p>
<p>Vizualizujte ovo: veliki metalni čekić koji vam ritmički razbija lobanju
u komadiće&#8212;-frontalna kost na jednu stranu, zigomatična na drugu, gle, delići
sive materije lete ka plafonu; sumo rvač koji vitla tim čekićem dok vam sedi na
leđima koristi svoju drugu, slobodnu ruku da vas golica ispod pazuha, dok na
raskrvavljeno uvo šapuće stihove Bodlera&#8212;-na latinskom; kolega čiji je čekić
stoji pored vas i preti da će vas tužiti ako mu odmah&#8212;-Odmah!&#8212;-ne
vratite isti; a vama se&nbsp;piški.</p>
<p>Dakle, moj prvi&nbsp;dan.</p>
<p>Hteo sam da dođem bar jedan sat pre početka smene, ali sam se izgubio,
lutao bolnicom, i jedva stigao na vreme. Poneo sam mantil, ali ne i
stetoskop. Čekalo me je devetoro pacijenata koje je trebalo da upoznam,
pregledam, dokumentujem, itd. za nepunih sat i po. Bili su raštrkani na tri
zgrade i četiri sprata, skoro svi na kontaktnoj izolaciji<sup id="fnref:izolacija"><a class="footnote-ref" href="#fn:izolacija" rel="footnote">1</a></sup>. </p>
<p>Od tih devetoro, najduži boravak imala je pacijentkinja sa već trideset i nešto dana
bolničkog staža. Za dodatnih dvadeset koliko sam je ja pratio,
završila je na dijalizi, dobila manji infarkt, dva stenta, masivni šlog,
i napustila bolnicu sa balom na bradi i cevčicom u stomaku. Diktiranje njene
otpusne liste trajalo je dva&nbsp;sata.</p>
<p>Desetog pacijenta primio sam istog dana oko četiri popodne. Bio je mršav, žut,
sa transplantiranom jetrom koja otkazuje i ženom koja radi u bolnici. Skoro dve
nedelje ležao je u sobi 6012&#8212;-da, još uvek pamtim broj&#8212;-da bi sâm kraj
života proveo u hospisu. Ovo tada nisam znao: ako ste u bolnici, dve stvari
koje vam nikako ne trebaju su loša jetra i rodbinske veze. Još nešto što nisam
znao: šta je kog đavola&nbsp;hospis?</p>
<p>Dan koji je počeo u 5:30 ujutru završio se nešto posle 11 uveče. Do odlaska kući
počeo sam da mrzim: pejdžere, kontaktnu izolaciju, kompjuterski sistem,
papirnu dokumentaciju. Zavoleo sam:&nbsp;&#8230;</p>
<p>Ništa. Prvog, a ni sledećeg, ni onog posle. Doručak je bio u 5 ujutru,
večera u 10, ručak sam preskakao. Vikend je bio dan za pranje veša,
kupovinu hrane, i spavanje. Srećom, samo prvih par&nbsp;nedelja.</p>
<p>U jednom trenutku—negde oko 4. jula, kada se zbog praznika smanjio broj
pacijenata—shvatio sam da imam vremena za kafu pre vizite<sup id="fnref:vizita"><a class="footnote-ref" href="#fn:vizita" rel="footnote">2</a></sup>,
pa i za podnevna predavanja uz&#8212;-besplatan!&#8212;-ručak. Počeo sam da pronalazim
prečice između spratova, naučio da nikada ne treba koristiti lift. Na trogodišnjoj
specijalizaciji, dve-tri nedelje za upoznavanje sistema i nije tako
mnogo. Ne bi bilo ni dva-tri&nbsp;meseca.</p>
<p>Zato, ne dozvolite da vas spremanje <span class="caps">USMLE</span>-a previše potrese. Najgore tek&nbsp;sledi.</p>
<div class="footnote">
<hr />
<ol>
<li id="fn:izolacija">
<p>U vreme kad sam ja bio student&#8212;-ne znam da li je tako
i sada&#8212;-neki hirurzi su zaboravljali da operu ruke i navuku sterilne
rukavice <em>pre postavljanja centralne linije</em>. Gel-odora-rukavice pre
ulaska u svaku sobu bio je kulturološki šok sa jedne strane, gubljenje
dragocenih sekundi sa druge.&#160;<a class="footnote-backref" href="#fnref:izolacija" rev="footnote" title="Jump back to footnote 1 in the text">&#8617;</a></p>
</li>
<li id="fn:vizita">
<p>Vizita = &#8220;rounds&#8221;, možda, valjda. I da, &#8220;imati vremena za kafu&#8221;
znači 5 minuta za kupovinu kafe za poneti, ne pola sata-sat za divanjenje uz
cigarete.&#160;<a class="footnote-backref" href="#fnref:vizita" rev="footnote" title="Jump back to footnote 2 in the text">&#8617;</a></p>
</li>
</ol>
</div>
                    <a class="btn btn-default btn-xs" href="http://miljko.org/srb/2014/08/18/moj-prvi-dan-na-poslu/">more ...</a>
                </div>
            </article>
            <hr/>
            <article>
                <h2><a href="http://miljko.org/srb/2014/05/07/sta-posle-stepa-1/">Šta posle Stepa&nbsp;1?</a></h2>
                <div class="summary"><p>Da nije oksitocina i porođajne amnezije koju izaziva<sup id="fnref:oksi"><a class="footnote-ref" href="#fn:oksi" rel="footnote">1</a></sup>—u poslednjih nekoliko decenija i epiduralne anestezije—majke bi se verovatno mnogo ređe odlučivale za više od jednog&nbsp;deteta.</p>
<p>Spremanje i polaganje Stepa 1 nije ni blizu trudnoće i porođaja, ali je efekat na pamćenje sličan-koliko je god meni i drugima čitava procedura bila stresna, gledano unazad sve to i nije bilo tako strašno. Najviše zbog onoga što dolazi&nbsp;posle.</p>
<p>Dakle, dobili ste svojih 250+ poena na Stepu 1. Čestitam! Šta&nbsp;sad?</p>
<p>Na red dolazi ono što je trebalo da planirate od samog&nbsp;početka:</p>
<ul>
<li>nalaženje bolnice u <span class="caps">SAD</span> u kojoj možete uraditi clerkship (ako ste student) ili observership (ako ste&nbsp;diplomirali);</li>
<li>traženje pisama preporuke na gore navedenim&nbsp;mestima;</li>
<li>iznalaženje pisama preporuke sa fakulteta u Srbiji (bar jednog; sva četiri ako nemate uspeha sa korakom&nbsp;iznad);</li>
<li>spremanje i polaganje Stepa 2 <span class="caps">CK</span> i <span class="caps">CS</span> u junu i&nbsp;julu;</li>
<li>prijavljivanje na <a href="https://www.aamc.org/students/medstudents/eras/"><span class="caps">ERAS</span></a> u&nbsp;septembru;</li>
<li>razgovori od oktobra do&nbsp;februara;</li>
<li>iščekivanje <a href="http://www.nrmp.org">Meča</a> u&nbsp;martu;</li>
<li>skupljanje dokumentacije za vizu i licenciranje od aprila do juna <sup id="fnref:viza"><a class="footnote-ref" href="#fn:viza" rel="footnote">2</a></sup>;</li>
<li>najstresniji meseci vašeg života u julu, ako imate sreće, ili nazad na prvi korak ako&nbsp;nemate.</li>
</ul>
<p>Svaka od ovih stavki zaslužuje svojih petstotinak reči, a o ovoj poslednjoj su pisanje knjige<sup id="fnref:knjige"><a class="footnote-ref" href="#fn:knjige" rel="footnote">3</a></sup>. Ako ništa drugo, iskustvo polaganja Stepa 1 je dobra priprema za ono što&nbsp;sledi.</p>
<div class="footnote">
<hr />
<ol>
<li id="fn:oksi">
<p><a href="http://www.ncbi.nlm.nih.gov/pmc/articles/PMC2689929/">Oxytocin: the Great Facilitator of Life</a>&#160;<a class="footnote-backref" href="#fnref:oksi" rev="footnote" title="Jump back to footnote 1 in the text">&#8617;</a></p>
</li>
<li id="fn:viza">
<p>Čiji najgori deo nije ni razgovor u ambasadi, ni popunjavanje rupa u <span class="caps">CV</span>-u od dana diplomiranja do danas, već Kafkaeskna iskustva u Ministarstvu zdravlja dok tražite jedan od dokumenata neophodnih za J1 vizu.&#160;<a class="footnote-backref" href="#fnref:viza" rev="footnote" title="Jump back to footnote 2 in the text">&#8617;</a></p>
</li>
<li id="fn:knjige">
<p><a href="http://www.amazon.com/gp/product/0425238091/ref=as_li_tl?ie=UTF8&amp;camp=1789&amp;creative=390957&amp;creativeASIN=0425238091&amp;linkCode=as2&amp;tag=intern0cd-20&amp;linkId=D45VPXNGXRGRJYIJ">The House of God</a>, na primer.&#160;<a class="footnote-backref" href="#fnref:knjige" rev="footnote" title="Jump back to footnote 3 in the text">&#8617;</a></p>
</li>
</ol>
</div>
                    <a class="btn btn-default btn-xs" href="http://miljko.org/srb/2014/05/07/sta-posle-stepa-1/">more ...</a>
                </div>
            </article>
            <hr/>
            <article>
                <h2><a href="http://miljko.org/srb/2014/01/14/kako-ljudi-u-srbiji-prezivljavaju-teror-pusaca/">Kako ljudi u Srbiji preživljavaju teror&nbsp;pušača?</a></h2>
                <div class="summary"><p>Rekao sam sebi da neću biti <em>onaj</em> gastarbajter koji posle godinu-dve van zemlje dođe na odmor, pa se čudi kako u Srbiji uopšte ima struje, tekuće vode, hleba u prodavnici… Ali—kako bilo ko može da ode u kafić, restoran, kafanu, i uz jelo i piće dobije i dobru dozu duvanskog dima? Kako da gledam decu koja sede u poslastičarnici dok im sa stola pored dolazi oblak karcinogena? Šta da kažem njihovoj majci koja puši za tim istim stolom? Zašto posle svakog izlaska u grad moram da vetrim&nbsp;odeću?</p>
<p>Ovo nije pitanje estetike i tolerancije. <a href="http://www.advisory.com/daily-briefing/blog/2014/01/where-theres-smoke-theres-cancer">Gde ima pušača ima i raka</a>:</p>
<p>Isto važi za kardivaskularne bolesti, bolesti pluća, šlog… Kako, onda, prioritet Ministarstva Zdravlja nije potpuna zabrana pušenja? Da li srpski budžet toliko zavisi od poreza na duvan? Ili Filip Moris i ostali toliko dobro lobiraju? Zašto država duvanskim parama ne bi subvencionisala <a href="http://en.wikipedia.org/wiki/Electronic_cigarette">elektronske cigarete</a>?</p>
<p>Ako mi bilo koji pušač kaže da je zabrana pušenja na svim javnim mestima kršenje njegovih ili njenih ljudskih prava, pitam ih da li je i zabrana uriniranja na gradskim trgovima kršenje nečijih prava? Koja je razlika između pušenja i pišanja u&nbsp;javnosti?</p>
                    <a class="btn btn-default btn-xs" href="http://miljko.org/srb/2014/01/14/kako-ljudi-u-srbiji-prezivljavaju-teror-pusaca/">more ...</a>
                </div>
            </article>
            <hr/>
            <article>
                <h2><a href="http://miljko.org/srb/2014/01/04/da-li-bih-sve-ponovo/">Da li bih sve&nbsp;ponovo?</a></h2>
                <div class="summary"><h1>Da li si zadovoljan Amerikom? Da li bi sve&nbsp;ponovo?</h1>
<p>Ovakva pitanja mi često stižu na mejl. Kratki odgovor je—da,&nbsp;apsolutno.</p>
<p>Naravno, odlaskom nisam rešio sva životna pitanja, već sam jedan skup problema zamenio drugim. Ne moram da razmišljam iz koje stranke je šef odeljenja na kome volontiram a iz koje direktor bolnice, i u kakvim su odnosima; da li će me pacijenti gledati popreko jer su lekari po definiciji ili korumpirani ili nesposobni<sup id="fnref:sposobnost"><a class="footnote-ref" href="#fn:sposobnost" rel="footnote">1</a></sup>; da li ću sa 30 godina još uvek biti na grbači roditelja, i kako <a href="http://www.politika.rs/rubrike/Pogledi-sa-strane/t45150.lt.html">odgajati sopstvenu decu u Srbiji 2013-te</a>?</p>
<p>Umesto toga, trošim vreme i novac na polaganje milion testova za licenciranje<sup id="fnref:testovi"><a class="footnote-ref" href="#fn:testovi" rel="footnote">2</a></sup> i razgovore za subspecijalizaciju<sup id="fnref:fellowship"><a class="footnote-ref" href="#fn:fellowship" rel="footnote">3</a></sup>; pacijenti me gledaju popreko jer su lekari po definiciji bezobrazno bogati; slobodnog vremena nemam puno, jer mi prosečan radni dan traje 12 sati a skoro svaki vikend trošim na manijakalno Skajpovanje sa prijateljima i porodicom<sup id="fnref:dora"><a class="footnote-ref" href="#fn:dora" rel="footnote">4</a></sup>. Po onome što sam čuo od prijatelja, pretpostavljam da bih negde u Zapadnoj Evropi u zamenu za slobodnije vikende i blizinu Srbije dobio zatvorenost prema imigrantima i ograničena mogućnost za napredovanje<sup id="fnref:usa"><a class="footnote-ref" href="#fn:usa" rel="footnote">5</a></sup>, za mene još i uz gubitak vremena na učenje još jednog stranog jezika. Sve ima&nbsp;svoje.</p>
<p>Stručni i lični izazovi ostaju: praćenje literature, pregovaranje sa pacijentima, veš mašina koja zbog koje misteriozno iskače osigurač u različitim delovima ciklusa, a savršeno radi kad dođe majstor… Ali, lepo je baviti se tim stvarima bez stalnog straha da će se država urušiti oko vas. Dodatni bonus u Americi je što je većina ljudi ili zadovoljna svojim poslom ili aktivno traži bolji, što je mnogo bolja atmosfera za život i rad od stalnog slušanja jadikovki—često potpuno opravdanih—o teškom životu ljudi oko&nbsp;vas.</p>
<p>A roditelji? Dovedite ih kod sebe gde god da ste, i čim budete mogli. Srbija <a href="http://www.youtube.com/watch?v=YBqmKSAHc6w">nije zemlja za starce</a>.</p>
<div class="footnote">
<hr />
<ol>
<li id="fn:sposobnost">
<p>Jer ko je sposoban ume to i da naplati.&#160;<a class="footnote-backref" href="#fnref:sposobnost" rev="footnote" title="Jump back to footnote 1 in the text">&#8617;</a></p>
</li>
<li id="fn:testovi">
<p>Da, <span class="caps">USMLE</span> je samo početak.&#160;<a class="footnote-backref" href="#fnref:testovi" rev="footnote" title="Jump back to footnote 2 in the text">&#8617;</a></p>
</li>
<li id="fn:fellowship">
<p>Srećom sam zbog porodične situacije bio ograničen na lokalne programe. Kolege su prosečno trošile $3-4.000 za prijavu, prevoz i smeštaj.&#160;<a class="footnote-backref" href="#fnref:fellowship" rev="footnote" title="Jump back to footnote 3 in the text">&#8617;</a></p>
</li>
<li id="fn:dora">
<p>Ostatak ode na jurcanje za Dorom.&#160;<a class="footnote-backref" href="#fnref:dora" rev="footnote" title="Jump back to footnote 4 in the text">&#8617;</a></p>
</li>
<li id="fn:usa">
<p>Ovde sam bez ikakvog prethodnog radnog iskustva završio specijalizaciju iz interne u bolnici u kojoj sam sad glavni specijalizant, a od 1. jula počinjem subspecijalizaciju iz hematologije/onkologije na <span class="caps">NCI</span>/<span class="caps">NIH</span>. Šta je <span class="caps">NCI</span> najbolje se vidi po adresi njihovog sajta: <a href="http://www.cancer.gov/">cancer.gov</a>.&#160;<a class="footnote-backref" href="#fnref:usa" rev="footnote" title="Jump back to footnote 5 in the text">&#8617;</a></p>
</li>
</ol>
</div>
                    <a class="btn btn-default btn-xs" href="http://miljko.org/srb/2014/01/04/da-li-bih-sve-ponovo/">more ...</a>
                </div>
            </article>
            <hr/>

        <ul class="pagination">
                <li class="prev disabled"><a href="#">&laquo;</a></li>
                    <li class="active"><a
                            href="http://miljko.org/category/pisanije.html">1</a></li>
                    <li class=""><a
                            href="http://miljko.org/category/pisanije2.html">2</a></li>
                    <li class=""><a
                            href="http://miljko.org/category/pisanije3.html">3</a></li>
                    <li class=""><a
                            href="http://miljko.org/category/pisanije4.html">4</a></li>
                <li class="next"><a
                        href="http://miljko.org/category/pisanije2.html">&raquo;</a></li>
        </ul>
        </div>
    </div>
</div>
<footer>
   <div class="container">
      <hr>
       <div class="row">
        <div class="col-xs-12" id="aboutme">
<p>
    <strong>About Miloš Miljković</strong><br/>
    <p>A medical oncology fellow at the <a href="http://cancer.gov">National Cancer Institute</a> in Bethesda, Maryland.<p><a href="https://twitter.com/miljko">@miljko</a> on Twitter, <a href="https://facebook.com/miljko">Miljko</a> on Facebook.
</p>        </div>
       </div>
      <hr>
      <div class="row">
         <div class="col-xs-10">&copy; 2015 Miloš Miljković
            &middot; Powered by <a href="http://docs.getpelican.com/" target="_blank">Pelican</a>,
            <a href="http://getbootstrap.com" target="_blank">Bootstrap</a>         </div>
         <div class="col-xs-2"><p class="pull-right"><i class="fa fa-arrow-up"></i> <a href="#">Top</a></p></div>
      </div>
   </div>
</footer>
<script src="http://miljko.org/theme/js/jquery.min.js"></script>

<!-- Include all compiled plugins (below), or include individual files as needed -->
<script src="http://miljko.org/theme/js/bootstrap.min.js"></script>

<!-- Enable responsive features in IE8 with Respond.js (https://github.com/scottjehl/Respond) -->
<script src="http://miljko.org/theme/js/respond.min.js"></script>

</body>
</html>